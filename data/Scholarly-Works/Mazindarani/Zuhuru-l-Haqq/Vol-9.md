---
title: "Tarikh-i-Zuhuru'l-Haqq, Volume 9"
title_original: "تاریخ ظهورالحقّ"
author: "Mirza Asad'ullah Fadil Mazindarani"
author_original: "میرزا اسدالله فاضل مازندرانی"
language: "fa"
volume: 9
volumes_total: 9
subject: "Comprehensive history of the Babi and Baha'i Faiths"
date_composed: "1932-1936"
date_published: ""
source_url: "https://bahai-library.com/mazandarani_tarikh_zuhur_haqq"
source_format: "doc"
---
در باره مؤلف کتاب

جناب فاضل مازندراني که نام وي اسداللّه و فرزند ميرزا محمود تاجر شيخيِ بارفروشي, زبان دان, خطّاط و نويسنده بود. در تاريخ ١٢۹۸ هجري قمري (1880 ميلادي) در شهر بابل (بارفروش سابق) مازندران تولّد يافت. تحصيلات مقدّماتي و تکميلي ايشان در همان شهر انجام گرفت. در آغاز جواني از فضلاء برجسته اي چون شيخ اسمعيل ابن الحدّاد از دانشمندان شيخي مازندران استفاضه نمود و از همان اوقات از علماء بزرگ زمان خويش به شمار رفت. در غالب معارف عصر چون فقه, ، اصول, ، کلام, ، فلسفه, ، تاريخ ، ادبيات فارسي و عربي و منطق تبحّر يافت. بر اثرمعاشرت و مذاکره با برخي از أحبای طهران و مازندران و کوشش و سعي جناب عبدالحسين رفيعي اردستاني و زيارت آثار جمال ابهیٰ, از جمله لوح مبارک بشارات مؤمن و مؤقن به أمر أعزّ ابهیٰ گشت و قيام به نشر امر مبارک نمود. از طرف حضرت عبدالبهاء مأمور مذاکره و ابلاغ امر به آخوند ملاّ محمّد کاظم خراساني" رهبر شيعيان آن زمان" گشت. به همراه ميرزا عبدالحسين رفيعي اردستاني عازم نجف و کربلا گرديد, ولکن دراثر فتنه انگيزي و دشمني بدخواهان اسير و زنداني گشتند و مذاکرات با آن عالم مذکور تحقق نيافت. از جمله خدمات جناب فاضل شرح اسفار تبليغي ايشان در ايران,، هندوستان, ، مصر،, امريکا و کانادا است که خود کتابي مفصل است . جناب فاضل از جانب حضرت عبدالبهاء مامور تبليغ در امريکا گشتند و حتي هيکل مبارک عباي خود را به ايشان عنايت فرمودند تا به نيابه از طرف مبارک بر دوش نهاده و به تبليغ و انتشار امر مبارک پردازد و چون در اين امر مهم مؤيد و مؤفق گشت, ايشان را « مبلغ کامل » ناميدند. حضرت عبدالبهاء ايشان را در عرصهٴ دانش و حکمت نيز « تألي ابوالفضائل » خواندند. جناب فاضل در زمينه مطالعات آثار حضرت باب و حضرت بهاءاللّه و تاريخ امربديع سر آمد دانشمندان بهائي معاصر زمان خود بودند. از آثار مَطبوع و مُهمّ جناب فاضل: تاريخ ظهورالحقّ،, اسرارالآثارخصوصي,، امروخلق, ،رهبران و رهروان بزرگ و دهها مقالات منتشره در مجلاّت بهائي در ايران و آمريکا را مي توان نام برد. صعود جناب فاضل در شهر خرّمشهر به سال ١۹۵۷ميلادي واقع گشت. و مرقد ايشان درگلستان جاويد شهر اهواز است.

کتاب ظهورالحقّ بزرگترين اثر جناب فاضل مازندراني در نه مجلّد تأليف يافته است. مجلّدات اوّل, ،دوّم، و سوّم را به تاريخ عهد اعلیٰ اختصاص دادند. جلد سوّم اين کتاب در طهران انتشار يافت, ولکن تاريخ طبع آن تصريح نگرديده است. اين کتاب در حدود سال 1940-1942 به طبع رسيده است . جلد سوّم که متمّم دو جلّد ديگر است شرح احوال حروف حي و اصحاب حضرت باب و بيان محلّ و موقعيت اماکن متبرّکه امر در عهد اعلي است. اين کتاب گنجينه اي از مطالب مهمّه تاريخيه است. اما جلد اوّل و ذوّم که تاکنون به زيور طبع آراسته نگرديده است و فقط نسخ خطي آنها به صورت الکترونيکي در أچ- بهائي مطبوع گشت. که اکنون يک نسخه خطی و نسخه تايپی آن به صورت Pdf فايل در H-Baha'i به وسيله اين جانب \[عادل شفيع پور\] به زيور طبع آراسته گشته است.

مجلّدات چهارم , پنجم و ششم را به تاريخ عهد ابهیٰ تخصيص دادند. مجلّدات چهارم و پنجم در باره حيات حضرت بهاءاللّه و جلد ششم در مورد حيات قدماء و شهداء و احباب عصر حضرت بهاءاللّه است. جلد چهارم در سال ٢٠١١ ميلادی در آلمان به وسيله مؤسّسه مطبوعات بهائی آلمان - لجنه نشر آثار امری به لسان فارسی و عربی چاپ و منتشر شد. اما جلد پنجم و ششم که تاکنون به زيور طبع آراسته نگرديده است و فقط نسخ خطي آنها به صورت الکترونيکي در أچ- بهائي مطبوع گشت. که اکنون يک نسخه خطی و نسخه تايپی آن به صورت Pdf فايل در H-Baha'i به وسيله اين جانب \[عادل شفيع پور\] به زيور طبع آراسته گشته است.

مجلّدات هفتم و هشتم به تاريخ عهد ميثاق تخصيص گشته. جلد هفتم در مورد حيات حضرت عبدالبهاء و حوادث زمان مرکز ميثاق است که اکنون يک نسخه خطی و نسخه تايپی آن در H-Baha'i به وسيله اين جانب \[عادل شفيع پور\] به زيور طبع آراسته گشته است. مجلّد هشتم در مورد حيات قدماء و شهداء و احباب عهد ميثاق يعني حضرت عبدالبهاء است که در دو قسمت اوّل و دوّم در سال ,١۹۷۴ و ١۹۷۵ به وسيله مؤسّسه مطبوعات امرئی ايران در طهران به طبع رسيده است.

مجلّد نهم و خاتمه نيز در مورد عهد ولايت حضرت ولي امراللّه و حوادث مربوط به آن است که تا سنه ١٠٠ بديع ترقيم و نگارش يافت. اکنون يک نسخه خطی و نسخه تايپی آن در H-Baha'i به وسيله اين جانب \[عادل شفيع پور\] به زيور طبع آراسته گشته است. و جناب فاضل با نگارش تاريخ يک قرن بهائي به اتمام اين اثر همت گماشت.

حضرت ولي امراللّه در ابلاغيه مورّخه **٢٦ فوريه ١٩٣٨** پس از وصول يکي از مجلّدات تاريخ ظهورالحقّ خطاب به جناب فاضل ميفرمايند : « أيهاالفاضل الجليل الشّهم النّبيل مجهودات عظيمه و اقدامات باهرهٴ آن رکن رکين جامعه در موطن اصلي جمال احديه آني از ياد نرود. ملا أعلي و سکان فردوس ابهیٰ تمجيد نمايند و تهنيت گويند. اين عبد ممنون و مستبشر و مزيد تأييد را دائماً ليلاً و نهاراً از حضرت خفّي الالطاف متمنّي و ملتمس » انتهئ .

سخنی چند با خوانندگان و مطالعه کنندگان گرامی مجلّدات ظهورالحق

دوستان عزيز, همانطور که ملاحظه می،فرمائيد در اين سری مجلّدات حداکثر سعی شده است که با دقت تمام مطالب در درجه اول تايپ و تصحيح گردد و ثانياً تمام مطالب حتی الامکان در موارد لزوم با حواشی و اضافات اصلاح و اضافه گردد. و در اين کارتا آنجائی که مقدور بوده است سعی و اهتمام شده است. و البته بعضی از مجلّدات در شرف تکميل است و در بعضی از مجلّدات نيز بعضی از صفحات موجود نيست و البته تکميل و ترميم اين امر مهم به آينده موکول می شود. بايد به اطلاع آن عزيزان و قارئين محترم برسانم که بزودی جلد پنجم و هفتم بوسيله مؤسّسه مطبوعات بهائی آلمان - لجنه نشر آثار امری به لسان فارسی و عربی چاپ و منتشر می،شود. جلّد سوّم و چهارم نيز به وسيله مؤسّسه مطبوعات بهائی آلمان - لجنه نشر آثار امری به لسان فارسی و عربی چاپ و منتشر شد. جلد هشتم نيز به وسيله مؤسّسه مطبوعات امرئی در طهران منتشر شد. با توجه با اين سعی من در اين است که حتی الامکان در تکميل مجلّدات اول, دوّم,ششم , و نهم کمال سعی و اهتمام را بنمايم تا انشاالله تمام مجلّدات تکميل گردد. و البته جلد اوّل و دوّم تکميل و تدوين کامپيوتری گرديد جلد ششم نيز در شرف تايپ و تدوين کامپيوتری است. امّا اينک جلد نهم تايپ و تدوين و تکميل گرديد. عزيزانی،که مايل به مکاتبه با اين جانب می باشند, می،توانند با آدرس ايميل\ HYPERLINK "MAILTO:ADELSH09@GMAIL.COM" ADELSH09@GMAIL.COM\ با اين جانب تماس حاصل نمايند.

با تقديم احترامات فائقه : عادل شفيع پور

فهرست رؤوس مطالب و اهمّ اسامي مندرجه در كتاب ظهور الحق

( جلّد نهم)

> **فهرست مندرجات کتاب**
>
> **صفحه کتاب**

تاريخ مفصّل امر بهائي بخش نهم

> 3
>
> مناجات افتتاحيه از اثار مبارکه
>
> 4

وصول خبر حرقت اثر عروج مرکز عهد و پيمان اسنیٰ و ابهیٰ از عالم ادنیٰ

5

توجه وحيد و شديد بهائيان و محافل روحاني به مرکز بديع و جديد و مقدّمه رسميت و انتظام اکيد

> 6
>
> جوشش ناقضين سابق و جنبش باغضين لاحق

10

استقرار حضرت ولي امرالله در مقرّ هجرت

11

تعرضّات و تعدّيات نسبت به بهائيان در سال ١٣۴۰ ه . ق. و شهادت ميرزا يعقوب متّحده در کرمانشاهان

13

کوشش و پيشرفت امر ابهيٰ در غرب و شرق

15

ورود حضرت ولي امرالله به حيفا

16

تعرضات انام و پيشرفت امر ابهيٰ و وسعت تشکيلات در ممالک

28

تضييقات و تعرضات و تعديات بر بهائيان در ايران

29

فتنه در شاهرود

29

قريه حصار

30

شهميرزاد,سنگسر و سمنان

31

همدان, مراغه, طهران

32

تجديد انتخابات به سال ١٣٠٢ در ايران طبق دستورالعمل جديد

32

فتنه ها و شهادت در بلاد خراسان

40

کاشمر (ترشيز)

41

حصار و نامق

42

قصبهٴٴٴ خوسف

43

سبزوار, قوچان و دوغ آباد

45

شهادت در يزد

46

مساعدت به احبّاي آلمان

47

تقديم حقوق الله

47

فتنه در طهران

47

انتخابات سال ١٣۰٣

48

فتنه سقّاخانه و قتل قونسول امريکا در ايران

48

اعراض اوّل من خالف و نقض و تکدّر و مهاجرت مبارک

51

تضرّعات براي مراجعت حضرت ولي امر به حيفا

55

اوضاع محفل طهران و تقاضاي حفظ و حراست بهائيان در ايران و اموری ديگر در آن کشور

55

شهادت در اراک

56

فتنه در همدان

57

شهادت در تاشکند

57-58

قتل فجيع در بناب, زهدان,

58

محفل مرکزي عشق آباد و ايران

58

جمهوريت ترکيه, اوضاع اين امر در امريکا و هند

58

نيز اوضاع مصائب بهائيان در ايران فتنه و شهادت در سنگسر

59

فتنه براي مدرسه تاييد در همدان

59

توقيع جديد مبارک

60

اعضاي محفل روحاني جديد در طهران

64

طلوع سلطنت پهلوي

64

قتل و غارت بهائيان جهرم

65

شروع فتنه و فساد در ني،ريز, وقوع قتل و غارت در مازندران

70

قتل در ملاير

70

براي استخلاص بيت بغداد, فاجعهٴٴ بهائيان زواره, قتل و تضييق در شهميرزاد و بندر جز و فريدن اصفهان, براي استخلاص بيت بغداد

71

براي اراضي مقام اعلي در بالاي کرمل و سيل زدگان ني،ريز

72

ايمان ملکه رومانيا

72

تشکيلات امريه در ايران

74

تضييقات بهائيان خراسان و آذربايجان

75

آغاز شدائد حکومتي در روسيه و معذلک توجهات آلهيه

76

شهادت در کرمان

76

تأسيس مجمع شور نمايندگان در ايران

77

زيارت ارض اقدس, مخالفين معارضين و نشريات

78

وفات و صعود برخي از مُهمِّين مُومنين, شهادت امين العلماء

79

شهادت در وهيج يزد, در رفسنجان

81

دوّمين مجمع شور ملي در ايران و محفل روحاني جديد

مراقبت تامه محفل از مخالفين

82

مس مارثاروت, قتل در ايران

83

تضييقات و تعرضات دولتي ترکيه بر بهائيان

83

تعرضات و تضييقات روسيه

83

بيت بغداد

89

سومين انجمن شور روحاني ملي در طهران

90

ارض اقدس در اين سال,

90

اقدامات در محفل طهران

90

اقدامات در امريکا

91

مس مارثاروت

91

فتنه ها و سختيها براي بهائيان ايران

91

فتنه ها و سختي ها براي بهائيان روسيه

92

اوضاع بهائيان ترکيه

92

چهارمين انجمن شوراي عمومي بهائيان ايران و محفل مرکزي

92

تاريخ نبيل رزندي, عکس اماکن مُهِمِّه

93

قتل و غارت و تفرعات بهائيان ايران

93

شدت تضييقات اين طايفه در روسيه

94

پنجمين انجمن شور ملّي بهائيان ايران و محفل مرکزي و اقدامات و واقعات مهمه

94

فِتَن و تعرُضات و آزار بهائيان ايران(بيرجند, آباده و اطرافع منشاد)

95

واقعات کشورهاي ديگر

96

تاکيدات اکيده در تکميل انتخابات در تشکيلات

96

ششمين انجمن شور روحاني ملي در ايران

98

مسيس کيث رانسوم کهلر

98

امور جاريه به وسيله محفل مرکزي ايران

99

تضييقات اين طائفه در بلاد ايران

100

ارتفاع اين امر در کشورهاي ديگر

100

تضييقات بهائيان ترکيه

100

فاجعه صعود حضرت ورقهٴ مبارکهٴ عليا

100

هفتمين انجمن شور روحاني ملي ايران و محفل مرکزي جديد

104

کشورهاي ديگر, راجع به مسيس رانسوم کهلر و دکتر کارپنتر

104

بهائيان ترکيه, مخالفين امريکا, ضدّيتهاي امريه در ايران

105

اولّين محفل ملي بهائيان ايران

105

تضييقات بهائيان در ايران و تعطيل مدارس

106

دومين محفل ملي بهائيان ايران و حکم اکيد مبارک و طرد دهقان

106

تضييقات در روسيه بر بهائيان

108

سومين محفل ملّي ايران

108

شروع حکومت روسيه به قلع و قمع بهائيان

109

اوضاع محفل ملي ايران و تضييقات بهائيان

111

چهارمين محفل روحاني ملي بهائيان ايران

113

تضييقات شديد و اتلاف و تبعيد بهائيان در روسيه

113

تعرضات بر بهائيان در ايران

114

ازدواج و اقتران مَيْمُون و مُبٰارک در ارض اقدس

115

درگذشت ميرزا محمدعلي غصن اکبر

115

پنجمين محفل ملي بهائيان ايران و اوضاع آن و تضييقات آنان

116

تفصيل تضييقات شديده بهائيان در ممالک روسيه

116

ششمين محفل ملي بهائيان ايران و اوضاع امر در اين کشور

118

ارض اقدس, امريکا, عراق

119

هندوستان, مصر, اقصی شدائد بهائيان روسيه

120

هفتمين محفل ملي بهائيان ايران

123

شدائد و تضييقات بهائيان ايران

123

هشتمين محفل ملي بهائيان ايران

124

احوال و اوضاع بهائيان روسيه

124

شهادت و اذيت و غارت در مازندران

124

شهادت در آذربايجان

125

نهمين محفل ملي بهائيان ايران و نيز محفل ملي امريکا

127

شهادت در نيريز ايران

127

دهمين محفل ملي بهائيان ايران و نيز محفل ملي امريکا

127

خاتمه کتاب

129

\-\-- صفحه 3 \-\--

کتاب ظهورالحق

تاريخ مفصّل امر بهائي بخش نهم

از بخشهاي نه گانه کتاب ظهورالحق در بيان حوادث جاريّه ايام حاضره که انوار نيّر عهد و ميثاق حضرت عبدالبهاء, غصن ممتاز سدرهٴ ابهيٰ , حضرت ولي امرالله در اين عالم تابان و دُرخشان است تا خاتمهٴ قرن اول بهائي و در خاتمهٴ مطالب نبذه مناجات صادرهٴ آن قلم معجز شيم افتتاح مي،گردد.

\-\-- صفحه 4 \-\--

هُوَالله

رَبَّنا وَ مَلاذَنا اَزِل کُرُوبَنا بِبُزُوغِ شَمسِ وَعدِکَ الکَريم و خَفِّف هُمُومَنا بِنُزُولِ مَلائِکَة نَصرِکَ المُبين و اَنِر اَبصارَنا

بِمُشاهَدة آياتِ اَمرِکَ العَظيم رَبَّنا اَفرِغ عَلَينا صَبراًمِن لَدُنکَ رَبَّنااَفتَح علي وُجُوهِنا اَبوابَ السَّعادَةِ

والرَّخاء و اَذِقنا حَلاوَة الَهناء و اَرفَعنا مقاماًاَوعَدتَنا به في صُحُفِکَ و کُتُب اِلي مَتي

يا الهَنا هذا الظُّلمُ و الطّغيان الي مَتي هذا الجُورُ و العُدوان هَل لَنا مِن

مَأمَنٍ الاّ انت لا وَ حَضرَة رَحمانيتِک انت مُجيرُ المُضطَرّين

انت سَميعُ دُعاء المَلهوفين اَدرِکنا اَدرِکنا بفضلک

يا ربّنا الابهيٰ و لاتُخَيب آمالنا يا مقصود

‏العالمين و ارحم الرّاحمين.

بنده آستانش شوقی

\-\-- صفحه 5 \-\--

واقعات سال 1340 ه .ق - 1300 ه.ش ** سال هفتاد و هشتم بديع** 1921 ميلادي

"وصول خبر حرقت اثر عروج مرکز عهد و پيمان اسنیٰ و ابهیٰ از عالم ادنیٰ و تلگرافهاي حضرت ورقه عليا و نُسخ الواح وصايا و مقام يکتا ولي امر بي‌همتا"

به نوعي که در آخر بخش هفتم به تفصيل آورديم خبر محنت اثر افول نير درخشان عهد و پيمان بهائيان جهان از جانب حضرت ورقه عليا که پرورده نير عظمت و حکمت ابهيٰ و پيوسته مساعد و مرافق برادر مهرپرور و بزرگ خانواده بود رسيد و براي بهائيان ايران چنين تلگراف نمود: " باقرأُف طهران- عبدالبهاء به ملکوت ابهيٰ صعود فرمود احبّا را اطلاع دهيد." ورقه عليا و حضرت ولي امرالله غصن بيهمال سدرهٴ أَبهیٰ شوقي ربّاني که بنوع مسطور در مطاوي دو بخش سابق، به سن بيست و هفت سالگي در کمبريج انگلستان با ادبيات عاليه سروکار داشتند قبل از وصول خبر حيفا، واقعه فاجعه را در بعضي از جرائد رائجه خواند فله و جمع اهل بها در آنجا خبر يافته با شدت تأثر به سوگواري پرداختند و همگي خصوصاً بهائيه اي محترمه انگلستان ليدي بلامفيلد به تسليت و مراقبت احوال ايشان که به نوع غير ممکن البيان متأثر بودند پرداختند تا آنگاه که مکاتيب از عائله آلهيه و حضرت ورقه عليا و نيز نُسَخ وصايا مبارکه به حضرتشان رساندند و بيشتر موجب تأثر گرديد و چندان بر تألم و هموم و غموم بيفزود و احوال بنوعي جلوه نمود که گوئي اکنون و روزي چند خود مستقيماً به قبض امور و شئون مفّوضه نپردازند و به عهده عائله معظمه واگذارند و مصمم عزيمت به سوي حيفا شدند و به اتفاق ليدي معظمه روحانيه مذکوره بر کشتي روانه گشتند و ليدي با اعضاء خاندان رفيع ايشان و نيز حضرت ورقه عليا در انجام مراسم سوگواري شرکت جست و رساله را در شرح واقعه که در بخش هفتم ثبت نموديم، تاليف و نشر کرد. و امّا تفصيل واقعه عظمي چنانکه در بخش مذکور شرح داديم چنين بود: که از إبتدا نشر خبر چون صاعقه بر اثر افول نير عظيم شهير بيهمال ميثاق چنان بهائيان محبان را دل بگذاخت و منصعق ساخت که برخي إنتحار خواستند و اگر آثار مقدسه و تجربيات هشتاد ساله اين طايفه حفظ و شکيبائي نمي بخشود بسياري خود را به هلاکت مي انداختند و از سوئي ديگر مسئولين جامعه سعي درنهايت به محافظت افراد وممانعت از حُدُوث بر شرّ و فساد پرداختند و در همين سال تآثيرات عظميه علم و اخلاق آن مولاي متصاعد الي بما لا جهان به درجهاي بود که دانايان ملل و بزرگان غالباً سوگوار شده افراداً و جمعاً در مجالس سوگواري بپا ايستاده متأثرانه خطابه در اظهار قدرداني و عزاداري ميکردند و حتي پرفسور ادوارد برون در انجمن مستشرقين پادشاهي لندن خطابه پر سوز و گداز داد و بهائيان مصر و سوريه و فلسطين بعلاوه تلگرافهاي مذکور خبر واقعه را در جرائد و اخبار منتشره خوانده در نهايت اندوه به حيفا اياب و ذهاب همي نمودند و صورت تگرافي که حضرت ورقهٴ عليا از حيفا مورّخ ٢١ دسامبر ١۹٢٢ مطابق ٢١ قوس براي تسليت بهائيان ايران و صعود ايشان به جهت جريان آتيه فرمودند چنين بود: " طهران دواچي روز ششم ژانويه (مطابق ١۶ جدي ١٣۰۰) مجالس تذکر در تمام دنيا منعقد حضرت مولي الوري در کتاب وصيت و الواح عهد خويش دستورالعمل تعيين فرموده اند سواد ارسال خواهد شد احبا را اطلاع دهيد. ورقه عليا" ولي عموم در کل بلاد و قُري مجالس پر جمعيت و با سوز و گداز بر پا گشت و بهائيان نگران ماندند تا از حيفا مورّخ هفتم ژانويه مطابق ١۶ جدي ١٣۰۰ تلگراف به دين صورت رسيد "طهران دواچي کتاب وصيت مبارک ارسال شد، شوقي افندي مرکز امر. ورقه عليا" و بعد از چندي الواح وصايا عظمي که ايضاً در بخش هفتم ثبت کرديم به محافل تذکر رسيد. و در

\-\-- صفحه 6 \-\--

واقعات سال 1340 ه .ق - 1300 ه.ش ** سال هفتاد و هشتم بديع** 1922 ميلادي

ابتدا نسخ الواح وصايا محدود در محافل بود ولي متدرجاٌ نسخ فراهم کرده کثيري به هر جانب نگداشتند وهمه جا بهائيان اطمينان يافتند و به بانگ گفتند و سرودند و جشن گرفته, شادي نمودند و الواح حضرت مولي الوري خطاب به آن حضرت ودر باره شان انتشار يافت و در ٢۴ ماه ربيع الثاني همان سال ١٣۴۰ مطابق ٢۵ دسامبر ١۹٢١ بود که در هندوستان دومين کنونشن بهائيان هند و برما منعقد گرديد.

"توجه وحيد و شديد بهائيان و محافل روحاني به مرکز بديع و جديد و مقدّمه رسميت و انتظام اکيد"

حضرت ولي امرالله با نظر عميق و دقيقي که در نظم اداري اين امر داشتند و تنظيم و تقسيم محافل روحاني و توحيد قواي مرکز حيفا را ميخواستند محفل روحاني حيفا را تأسيس فرمودند و اعضاء آن از رجال منتسبين و خادمين اين خانواده و امر مبين بودند و نزد حکومت معرّفي نمودند و وظايف معين و مشخص فرمود تا در امور مالي و اماکن و بيوتات امري اقدامات و حلّ و عقد کنند و رفع مشکلات و مفاسد نمايند و شِعار اسم اعظم را که حضرت عبدالبهاء در نگين خاتم انگشت ثابتين مقرر کردند اسم نامه هاي محفل و به طرز زيباي جالب توجّهي با قيد سنين و شهور تاريخ بهائي قرار دادند و به نامه نگاري رسمي با ايجاد وحدت کامله و شوق ايمان اکيد و اشتمال بر اخبار را داشتند و انجمن عائله و خاندان حضرت عبدالبهاء را به مطابقيت و مرکزيت حضرت ورقه عليا برقرار نمودند که با همه محافل روحاني توقيعات و دستورات صادر نموده به طريق رشاد سپري فرمايند و در عين آن احوال محافل روحاني معظم جهان مانند محفل روحاني طهران و محفل ملّي ايالات متّحده امريکا و کانادا و محفل هند و برما و محفل عشق آباد و بادکوبه و بغداد ومصر و انگلستان و آلمان و استراليا و غيرها بي نهايت توجه و انقياد و بناي عريضه نگاري و دستورخواهي به محضر مبارک آن حضرت نمودند نهادند و نامه ذيل صورت اولين عريضه محفل روحاني طهران است که به تاريخ ١٨ برج دلو ١٣٠٠ نگاشته ارسال داشتند:

" حضور مبارک سيدنا و مولانا و مرکز امر ربّنا الابهيٰ حضرت شوقي افندي ربّاني روحنا فداه شرف اندوز گردد. سيدنا و مولانا و مرکز ربنا الابهيٰ اگر چه حادثه صعود مولانا الاعظم و منجي الامم حضرت مولي الوري به ملکوت ابهيٰ نه بقدري عظيم است که قلبها و جانها سوزان و گدازان، اين فانيان تحمّل مصائب عظماي آنرا بنمايد ولي چون هيکل انور اقدس حضرت عبدالبهاء ارواح المخلصين لرمس اطهره الفداء قبل از صعود مبارک جميع احباي الهي را امر به صبر و سکون فرموده اند آتش جانسوز حرمان و هجران را به آب اصطبار تسکين داده منتظر ظهور قضاي الهي و مشيت مطلقه ربّاني در تعيين و تسلّي دهندهٴٴٴ جديد و مرکز عهد مجيد بوديم تا اينکه بشارت روح بخش نزول کتاب وصيت و تعيين مرکز مقدّس امر حضرت احديت تلگرافاً واصل و قلوب محترقه و جانهاي افسردهٴٴٴ اين بندگان و جميع احباي الهي را تسلّي و مسرّت بي پايان بخشيد. لهذا حمد و شکر مالانهايه به ساحت کبريايي جمال‏قدم جلّ ذکره الاعظم و به آستان مقدّس حضرت مولي الوري

\-\-- صفحه 7 \-\--

حضرت مولي الوري و منجي الامم تقديم ميداريم که به صرف فضل و موهبت در اين ظهور اعظم مؤمنين و متوجّهين را بواسطه تعيين و تصريح مرکز عهد و مرجع امر خود از شدائد امتحانات و افتتانات امم قبل نجات بخشيد و کل را به شاهراه اطاعت و انقياد مرکز امر منصوص و مشهود هدايت فرمود لهذا کلّ از حقيقت فؤاد و صميم جان و روان خود متّفقاً شکرگذاري و جان نثاري و اطاعت وانقياد حقيقي خود را به ساحت مقدس آن مرکز جديد امر ربّ مجيد تقديم و متضرّعاً رجاي تأييد و توفيق بر خدمت از ملکوت امنع ابهيٰ داريم ضمناً جسارت ورزيده مختصري از اقدامات محفل روحاني پس از وصول خبر جانگداز صعود مبارک بعرض ميرسانيم. اوّلا توسط بيانيه مخصوص جميع احباء را به طريق الواح مبارکه به صبر و سکون متذکّر و از اجراي مراسم عزاداري صوري ممانعت بعمل آيد. ثانياً توسط بيانيه ديگري عموم احباي الهي را به اتّفاق و اتّحاد دعوت نموده و مفاد بيانات مبارکهٴ اخيره در بيداري و هشياري احباب براي منع از نفوذ و اخلال منافقين نشر داده شد ثالثاً جلسات محفل را ابتدا هر شب و بعد هفته اي سه شب قرار داده و با روح و نيت خالصهٴٴ جديدي قيام به خدمتگذاري گرديد و با جميع ولايات و اطراف مکاتبات و مخابرات لازمه بعمل آمده و از جميع نقاط بحمدالله و عونه اخبار مسرّت انگيز قيام و اتحاد و وحدت عموم احباي الهي واصل گرديد. رابعاً در يوم 2 ژانويه حسب الامر تلگرافي در تمام نقاط و بلاد ايران و طهران محافل تذکّر در نهايت توجّه و روحانيت منعقد گرديد. خامساً قضيه اخير براي يکي از احباي الهي يعني جناب بديع الله خان مصباح رئيس انبار قلّه دولتي رخ داد که يکي از اجزاء زيردست مشاراليه نسبت به او اسائه ادب نموده و براي فرار از تعقيب و مجازات فرياد و غوغائي برپا کرد که العياذ بالله جناب آقا ميرزا بديع الله خان نسبت به مقام مقدس حضرت محمّد جسارت نموده اين تهمت و افتراء را نزد علماي متعصّب و مفسدين ترويج و فتنه بزرگي در تمام شهر برپا کرد بقسمي که حکومت مجبوراً از جناب ميرزا بديع الله خان تقاضا نمود که از ايران خارج و به قفقازيه برود چون بيم ميرفت که مبادا اشرار فتنه بزرگي برپا نمايند مشاراليه مجبور به سفر گرديد و حکمي مصراً از دولت بي نهايت شرعي ، مشاراليه و خروج جميع بهائيان را از ادارات خواستار شده بعضي از مجلّات هم با آنها هم آواز گشتند. اين غوغا در بعضي بلاد ديگر هم سرايت نمود از طرف محفل اقدامات ممکنه نزد هيئت دولت و حکومت نظامي و غيره بعمل آمد تا اينکه بمرور بحمد الله و عونه رفع غائله گرديد ولي جناب ميرزا بديع الله خان هنوز به حالت تبعيد باقي است. سادساً چون از چند سال قبل به اين طرف همواره کتب مقدسه امريه و نشريات و جرائد امري که از اطراف ميرسيد در ادارات گمرک و پست توقيف ميشد و حتي يکي دو مرتبه در بندرعباس مبادرت به سوزاندن آنها نمودند و مطبوعات و نشريات امري قليل و کمياب شده بود محفل ممانعت و سعي در رفع توقيف آنها و جلوگيري از اين ممانعت تامين در آثار مقدسه نمايد لهذا اينطور در نظر گرفت که توسط حضرت اجلّ پرنس ارفع الدّولة نماينده ايران در مجمع اتفاق ملل شروع به اقدام اساسي نمايد به اين قسم که از ايشان محرمانه و بطور خصوصي تقاضاي مساعدت شود و از محافل روحاني مليه ممالک مهمّه بخواهيم که توسط ايشان به مجمع اتفاق ملل وضعيات غيرقابل تحمّل و فشار و زحمت بر احباي الهي را عرض

\-\-- صفحه 8 \-\--

عرض و تمنّاي مداخله و اصلاح اوضاع احبّا نمايند باين عنوان که چون مجمع اتفاق ملل حامي ملل مظلومه و اقليت هاي ملل و ممالک عالم است اين حزب مظلوم را که در ايران محروم و ممنوع از هر گونه حق حيات اجتماعي و مورد فشار و ايذاء و ظلم اکثريت متعصّب واقع شده اند رسماً حمايت نموده از دولت ايران تقاضاي بهبودي وضعيت آنها را بنمايند. محفل روحاني در اين زمينه تفکر نمود که ميتوان اقدام اساسي کرد ولي قضيه را حال بحضور ميرسانيم که هر نوع امر مبارک صادر گردد از سکوت و تحمّل يا در اقدام بطوري که عرض شد يا بهر نحوي که رأي مبارک باشد اطاعت و مجري شود. سابعاً جرايد حيفا که حاوي وقايع صعود مبارک و نطقهاي ناطقين بود اخيراً واصل، مزيد بر حرقت قلوب اين بندگان گرديد و براي نشر و ترويج آنها در بين اغيار که بسيار نافع ومفيد بنظر ميآيد قرار شد کلاً ترجمه و طبع شود. و اصل جرائد هم منتشر شود لهذا از حضور مبارک تلگرافاً رجاء نموديم در صورت صلاح و اقتضاء امر مبارک به ارسال هزار نسخه از جريده النفير نصف به طهران و نصف به بغداد صادر گردد که در مقامات لازمه بين اغيار منتشر گردد. در خاتمه مخابرهٴٴٴ که به عنوان جناب آقا ميرزا غلامعلي عنايت ميشود مقصود محفل روحاني است يا خود ايشان و همچنين آدرس تلگراف محفل دواچي روحاني است و اسامي اعضاء حاليهٴٴ محفل روحاني ذيلاً بعرض ميرسد و جانفشاني و عبوديت صرفهٴ محضهٴٴ کل اين فانيان را به آستان مقدّس تقديم ميداريم. منشي محفل علي اکبر روحاني ميلاني **"**

صورت اسامي اعضاء محفل روحاني حاليه ١- جناب محبّ السلطان ميرزاعلي اکبرخان روحاني ميلاني ٢- جناب باقراف ٣- جناب ميرزا احمد خان يزداني ۴- جناب ميرزا آقاخان قائم مقامي ۵- جناب آقا ميرزا اسحق خان حقيقي کرمانشاهاني ۶- جناب آواره ۷- جناب ميرزا رحيم خان ارجمند ۸- جناب ملاّ بهرام ۹- جناب ميرزا بديع الله خان مصباح که تبعيد شد ١۰- جناب دکتر يونس خان\افروخته\ ١١- جناب عزّت الله خان علائي ١٢- جناب ميرزا عبدالحسين خان نعيمي ١٣- جناب ميرزا غلامعلي خان دواچي ١۴- جناب ميرزا عبدالصمد طراز ١۵- جناب دکتر مسيح خان مسافر به رشت\فرهنگي\ ١۶- جناب دبير مؤيد ١۷- جناب ميرزا احمد راسخ قزويني ١۸- جناب عطاءالله خان دوستدار ١۹- جناب ميرزا نصرالله خان رستگار طالقاني ٢۰- جناب ميرزا اسحق خان متّحده ٢١- جناب ميرزا ولي الله خان ورقا ٢٢- جناب شعاع الله خان علائي ٢٣- جناب حاجي سيد علي اکبر آوارگان

مهر محفل روحاني از طرف رئيس احمد يزداني

و توقيع مبارک صادر در جواب به تاريخ ٣٠ کانون ١۹٢٣ چنين بود:

*اعضاء محترم محفل مقدّس روحاني طهران حفظهم الله و .... ملاحظه نمايند أفديکم بروحي يا احباءالله و امنائه بين عباده ... اولين نامه محفل روحاني نمره ٢۷٢٢ واصل گشت. الخ ....* که راجع به اقدامات بهائيان امريکا براي بناء مشرق الاذکار را هم شرح دادند و توقيعي ديگر مورّخ

\-\-- صفحه 9 \-\--

توقيعي ديگر مورّخ کانون، ١۹٢٢، طهران- بواسطه اعضاي محترمه محفل مقدس روحاني احباي الهي روحي لهم الفدا ملاحظه فرمايند*. "هوالله - احبّاي حقيقي جانفشان حضرت عبدالبهاء را در عبوديت آستان سهيم و شريک .... اميد وطيد اين بندهٴٴٴ شرمنده آنست که به عون و تأييد حضرت عبدالبهاء روحي لرمسه الاطهر الفداء و به اثر ادعيهٴٴ احبايش که از قلوب محترقهٴ صافيهٴٴ منيره شان صادر است موفق به خدمتي گردد تا کسب استعداد و قابليت اين عنايات مبذوله را نمايد و تعاون و تعاضد ياران ومشورت دوستان و صلاحديد بيت العدل عموميه که به نصّ قاطع مرجع کل امور است موفق به اجراي نصايح و وصاياي مبارکه مشروعه که عنقريب بتمامه ثبت ميشود* " و توقيعي ديگر مورّخ شباط ١۹٢٢ ... طهران اعضاي محترمه محفل مقدس روحاني روحي فداهم ملاحظه نمايند *" احباي مخلص جان نثار حضرت عبدالبهاء ... نسخهء از مکتوب عمومی به لسان انگليزي که به عموم دوستان حضرت عبدالبهاء در تفصيل ايام اخيرهٴ مبارک و وقوعات ارض مقصود بعد از صعود و مخابرات و مراسلات و مقالات جرائد راجع به اين مصيبت عظمي و نصايح الهيه و بشارات رحمانيهٴٴ که در مستقبل ايام تحقق خواهد يافت به مشورت و مساعدت امة‏الله ليدي بلامفيلد ستاره خانم که حال در ارض اقدس مقيم است نگاشته شده که در نزد جناب آقا ميرزا عبدالحسين نجل جناب آقا ميرزا محمد باقرخان ارسال شد تا ترجمه نموده محض انتشار بين احباب نزد محفل روحاني طهران ارسال دارند."*

و از جمله نواياي بيسابقه آنکه براي نظم و تکميل تشکيلات دستور بغايت متين اخذ احصائيهٴٴ بهائيان در همين سال فرمودند که صورت ابلاغيه مبارک چنين بود: *برادران روحاني اعضاء محترمه محفل مقدس* مدينهٴ طهران روحي لهم الفداء ملاحظه فرمايند*:* هوالله

روحي لخلوصکم و ثبوتکم علي امرالله فداء حبيب روحاني جناب آقا ميرزا يوسف،خان عازم مدينهٴ مبارکهٴ طهرانند تا شخصاً با اعضاي محترمه آن محفل مقدس مشورت تام نمايند و اگر چنانچه اوضاع حاليهٴٴ ايران چه امري و چه سياسي اقتضا نمايد و موانع و مشاکلي حاصل نگردد و به حصن حصين امرالله وهني حاصل نشود آن محفل مقدس هيئتي از احباي با محبّت جانفشان مخلص تعيين نمايند تا اين هيئت با شخص مذکور در نهايت حکمت و ملاحظه وسکون و دقّت به تمام نقاط امريه در صفحات ايران مکاتبه نموده عدهٴٴٴ مؤمنين و مؤمنات از سن بيست و يک به بالا در هر نقطه امري چه شهر و چه قريه که عدهٴٴٴ احبا از نه تجاوز نموده باشد عليحده تعيين نمايند و به محفل طهران اسامي يا عدهٴٴٴ احباء را تقديم نمايند تا محفل به ارض اقدس فوراً اطلاع دهد. اين امر بسيار مهم است ولي مشروط به اين است که به نحوي اقدام گردد که ادني هيجاني حاصل نشود و علناً معلوم و واضح نگردد و بهيچوجه همهمه و غلغله در بين اغيار حتي احبا واقع نشود مشروط به اين شرط است والاهٴ فلا. با جناب خان در اين امر مهم مشورت و مذاکره تام فرمايند. شوقي مارچ ١۹٢٢

و محفل روحاني طهران نسخه اي از ابلاغيه مبارکه در لُف نسخه از متحدالمال صادر کرده براي عموم محافل ايران فرستاد که صورت متحدالمال چنين بود: حضور محترم حضرات اعضاء محترم و امناء مفخّم محافل مقدس روحاني عليهم بهاءالله الابهيٰ برحسب لوح مبارک ولي امرالله حضرت شوقي رباني سابقاً معروض شد

\-\-- صفحه 10 \-\--

مألاً سواد آن لفاً ارسال ميگردد لازم است صورت احصائيه عموم ياران الهي را تهيه و به مرکز ارسال فرمايند تا به ساحت اقدس تقديم گردد لذا متمنّي است که با رعايت کمال حکمت و متانت بقسمي که انتشاراتي راجع به آن حتي بين دوستان شايع نگردد و لازم است مطابق نمونه که در جوف است صورت کلّيه احباي الهي را رجالاً و نساءً از سن 20 سال به بالا توسط اشخاص معتمد امين تعيين و مرقوم دارند و چون تهيه اين احصائيه براي انتخابات جديد محافل روحاني و سائر مؤسسات عاليه امري است و اقدام و انجام آن شايد اندکي بطول انجامد اين است که از سن بيست به بالا تعيين شده که ان شاءالله سنه آتيه در ظل تأييدات غيبيه جمال اقدس ابهيٰ شروع به انتخابات گردد و نيز براي عموميت اين احصائيه متمني است مراقبت کامل فرموده که در تمام قري و قصبات و بلوکات اطراف آن شهر نيز که احبّائي موجود ميباشد احصائيه را در آنجا محفوظ داشته و يک نسخه به مهر و امضاي محفل مقدس روحاني طهران ارسال فرمائيد در خاتمه محترماً تذکر داده ميشود که حسب ارادهٴٴٴ مبارک لازم است در هر نقطه که عدهٴٴٴ احباب از نه تجاوز ميکند حتي در قري و قصبات محفل روحاني تشکيل گردد و لهذا پس از تهيه صورتهاي احصائيه اقدامي به تأسيس محافل روحاني در نقاطي که تاکنون محفل نداشته فرمايند و محفل روحاني طهران را نيز از تأسيس آنها مطلع فرمائيد. اميدواريم در اين امر مهم يعني تهيه احصائيه با نهايت متانت و حکمت قيام و اقدام خواهند فرمود که بزودي نتيجه آن بساحت اقدس معروض گشته تا اوامر مبارکه منتهي به تحقق بشارات الهيه و سعادت عموميه است نازل گردد. منشي محفل علي اکبر روحاني ميلاني

جاي مهر محفل روحاني طهران احمد يزداني ٢۰ سرطان ايت ئيل ١٣۰١

و محفل روحاني طهران از محافل محلي ايران جداء اخذ احصائيه خواست و با آنکه غالباً از اخذ احصائيه انديشه داشتند که رعب مردم نسبت به قلّت جمعيت کم شود و استهمال ميکردند محفل تاکيد در اخذ احصائيه بنوع حکمت نمود و نيز آن حضرت محض علاقه شديده که به پيشرفت امر ابهيٰ در ممالک غربيه داشتند آوارهٴٴٴ تفتي را براي ارسال به اروپا و فاضل مازندراني را با عائله اش حسب تصميم عائله مبارکه براي ارسال به امريکا خواستند در همين سال زائرين کمتر شرقي و غربي از مؤمنين براي درک محضرشان ذهاب و اياب مي،شدند که از آن جمله ميرزا يوسف خان ثابت وجداني مذکور آن ايام در حيفا بود.

"جوشش ناقضين سابق و جنبش باغضين لاحق"

ميرزا محمدعلي ناقض اکبر با آنکه ميخواست در مراسم سوگواري حضرت مولي الوري دخالت نمايد و مقام و منصب خود را به تصرّف آرد و با دورباش از جانب حضرت ورقه عليا که علاوه از مقام متعظم در سن نيز متقدم بودند و با اطلاع از انتصاب حضرت ولي امرالله بر حرمان ابدي خود راه بُرد باز با ديگر ناقضان بال و پر گشود و اوراق دعوت و مخالفت پخش نمود و اوراق نقضيهٴ اعتراضيه شان تا بيرجند و خرسف و غيرها در ايران برسيد

\-\-- صفحه 11 \-\--

در ايران برسيد و با قوتي شهرتِ يهودي ناقض کرمانشاهي دست و پا نموده در بيت المقدس نشرياتي به عبري و عربي و فارسي نظاير اين عبارت:" سِرکتاب ياقوت نيل ١١ ذي الحجه ١٣۴۰ هجري (اورشليم) طبع في مطبعه بيت المقدس (القدس) در اوراق نقضيه است که لفظ و معنائي بغايت نامطبوع داشت در ايران بپراکند و با برخي ديگر به اُميد نشر نقض سفر کردند و به تمسک به نص کتاب عهد ابهيٰ قد اصطفينا الاکبر بعد الاعظم و ديگر مأثورات راجع به اغصان در تثبيت مقام وي کوشيدند و از اهمال شديده شان در اين سنه ١٣۴۰ آنکه کليد روضه مبارکه ابهيٰ را از کليددار ثابت به زور گرفتند و ثابتين را راه ندادند ولي بدستور حضرت ولي امرالله محافل جهان تلگرافات به مندوب سامي فلسطين راجع به مقام آن حضرت کرده کليد را استرجاع نمودند و في‏الحقيقه بيانات مبرهن شيواي مرکز عهد و پيمان ابهيٰ راجع به انحرافات ميرزا محمدعلي و ديگر اعمال نکوهيده آنان مختصرش در نقض وصاياي معظمه ادني محلي برايش باقي نگذاشت و آنگونه کوششها مانند نوشداروي پس از مرگ سهراب بود و پيشگيرئيهاي آن حضرت در بحبوحهء قيام معاندت و مضادت آنان راجع بخسران مبين ناقضين به تمام و کمال مصداق پيدا کرد و به سقوط و فناء ابدي افتادند ولکن آتشي ديگر غير از آتش نقض مذکور و شبيه به همان در تحت خاکستر اندک اندک پديدار ميگشت و آن مخالفت گروهي از معروفين منسوب به ثبوت در عهد وپيمان ابهيٰ و نيز جمعي از منتسبين به حضرت عبدالبهاء نسبت به مقام ولايت عهد عظمي بود که خود آن حضرت ميديدند و ميدانستند و تأثر حزن شديد داشتند ولي محبّين و متعلّقين به ايشان بي خبر بودند و به سِرِّ شدت تأثر ايشان التفات نمي يافتند و اين تعصّب و توقف منتسبين مظاهر آلهيه و أوليا امر حق هر چند هميشه و همه جا و نسبت به همه آنان بود ولي در قيام عظيم حضرت ولي امر بنوعي شد که مستغرب و مستبعد شمرده ميگرديد يکي آنکه در وصاياي حضرت عبدالبهاء به تنصيص و تثبيت و تاکيد و تهديد و وعيد به حدّ و روافضي ذکر است و با همه اظهار ايمان و علاقه که نسبت به آن حضرت در جمع ثابتين بود وقوع چنين مخالفت فضيع محلّي نداشت و ديگر آنکه مخالفين در اينجا کمال تجربت و اطلاع از مخالفتهاي سابقين و نتيجه آنها نوشتند و با بيانات بغايت کثير که در الواح و آثار راجع به آنها خوانده و علل دستاويز مخالفتها را سنجيدند پي برد که ديگر بار در آن چاه وبال نيفتند و موجب تشتيب شمل جامعه نگردند و هوي و هوس و انحراف درک و احساس خود را جلوگيرند و توضيح و تبيين اين امور اندک اندک در جريان تاريخ و واقعات پيدا و هويدا خواهد گشت.

"استقرار حضرت ولي امرالله در مقرّ هجرت"

و چندي پس از انجام امور مذکور که از حسن جريان امور داخليه از آن اطمينان يافتند براي صرف ايامي به فراغت و ابتعاد از جريانات مخالف هدي و رضا و براي پرداختن به توجهات روحانيه قصوي عزيمت تنهائي فرمودند و توقيعي بخط خويش خطاب به تمام بهائيان نگاشتند و امور را به عائله معظمه

\-\-- صفحه 12 \-\--

معظمه به زمامداري و سرپرستي حضرت ورقهء عليا مفوض و موکول نمود صورت توقيع مبارک چنين بود :

هوالله

اين عبد پس از واقعهء مؤلمهء مصيبت عظمي صعود حضرت عبدالبهاء به ملكوت ابهيٰ بحدي مبتلا و دچار صدمات اعداي امرالله حزن دائم گشته ام که وجود مرا در همچه وقتي و در چنين محيطي منافي ايفاي وظائف مهمهء مقدسهء خويش ميشمرم لذا چندي ناچار امور امريه چه داخل و چه خارج را به عهدهٴٴٴ عائله مقدسه مبارکه به رياست حضرت ورقه عليا روحي لها الفداء ميگذارم تا بمنة تعالي کسب صحت و قوّت و اطمينان و نشاط روحاني نموده بنحو دلخواه و مرامم رشته خدماتم را کاملاً مرتباً بدست گرفته بمنتهي آرزو و آمال روحانيه ام فائز و نائل گردم. - بنده آستانش شوقي - آپريل ١۹٢٢ )

و بالجمله وحيداً، فريداً به مملکت صلح و سلام وبيطرف و آرام سوئيس رفته, گوشه گرفتند و حدود هر کس را پي هر گونه حاجت منع کردند و بدينطريق احدي حتي از نزديکترين بستگان به اين مقام راه نيافت و فقط مسيو هيپوليت دريفوس از پاريس و مستر سنفورد ميلز از نيويورک که به خردمندي و ايمان و فعاليت متّصف بودند روابطي داشتند و از آنسو جمع عائله مبارکه با عظمت و رياست حضرت ورقهء عليا با کمک محفل روحاني حيفا به ادارهٴٴٴ امور و سرپرستي جمهور اهل بهاء پرداختند و توقعيات پي در پي به امضاء (بهائيه) ورقهء عليا به بهائيان ميرسيد و چرخ اين امر عظيم به تأييدات غيبيه ميگشت و زائرين از همه جا به زيارت ارض اقدس رفته با آثار و با قلب سرشار از حبّ و ولا عودت مينمودند و تلگرافي که محفل روحاني طهران در ايام عيد رضوان ١٣۰١ هجری شمسی از يوم رمضان بين سال ١٣۴۰ هجری قمری مطابق مي ١۹٢٢ ميلادی براي در خواست طلب تأييد کرد جواب چنين رسيد: از حيفا طهران دواچي

حضرت شوقي افندي براي تغيير آب و هوا تشريف برده اند طلب تأييد در اين رضوان گرديد. ورقه عليا

و توقيع مبارک حضرت ولي امرالله به عين خط مبارک چنين بود: طهران بواسطهٴ اعضاء محترمهٴ محفل مقدس روحاني احباي الهي روحي لهم الفدا ملاحظه فرمايند.

"هوالله"

احباي حقيقي جانفشان حضرت عبدالبهاء را در عبوديت آستانش سهيم و شريکم و در اين مصيبت جانسوز يعني فرقت و حرقت جمال بي مثالش هر آني مونس و نديم. هر چند هيکل بشري مولاي حنونمان از ديدهٴٴٴ عنصري متواري گشت ولي چون سحاب از وجه شمس مرتفع شد و اشراق تأييداتش قويتر و عون و صون و حمايتش اکيد و شديدتر از قبل خواهد بود حال بايد همگي به قوهٴ خلاقيت کلماتش نظر نمائيم و منتظر تأييدات خفيه اش شويم و وعده هاي صريح که از فم اطهر و قلم مبارکش صادر گشته بياد آوريم و بنهايت جذب و شور و اطمينان و حکمت و توجه و محويت و انقطاع و همّت و ثبات قدم به ميدان خدمت گذاريم حصن حصين امرالله را محافظه کنيم و تعاليم جان پرورش را تعميم و ترويج دهيم. اميد وطيد اين بنده شرمنده آن است که به عون و تأييد حضرت عبدالبهاء روحي لرمسه الاطهر الفداء و به اثر ادعيهء احبّايش که از قلوب محترقهء صافيهء منيره شان صادر است موفق به خدمتي گردد تا کسب استعداد و قابليت اين عنايات مبذوله را نمايد و به تعاون و تعاضد ياران و مشورت دوستان و صلاحديد بيت العدل عمومي که به نصّ قاطع مرجع کلّ امور است موفق به اجراي نصايح و وصاياي مبارکه شود. از ياران باوفايش لازال مستدعيم که دعا نمايند تا بر آن عزم ثابت مانم تا انشاءالله به فرمودهٴٴٴ مبارک اين نهال ضعيف نالايق قوّتي يابد و کسب استحقاق نمايد و به ثمر رسد و به اين جهت علّت سرور و فرح قلوب ياران شود. آرزوئي جز خدمت امرش نداشته و نخواهم داشت ان شاءالله بعونه و هدايته امور به مشورت عائله مقدسه

\-\-- صفحه 13 \-\--

عائله مقدسه و حضرات افنان در ارض مقصود به احسن وجوه مرتب و منظم خواهد گشت و تمهيدات لازمهء کامله از براي انتخاب و تأسيس بيت العدل عمومي پس از مشورت . دقّت تام ابلاغ به ياران خواهد شد آن وقت کلّ طالبين طريقة و مطمئنين به تأييداته قيام خواهيم نمود و به قوهٴ ملکوتش متّحداً متّفقاً امرالله را از هجوم اعداء حفظ خواهيم کرد وحدت بهائي را محافظه خواهيم نمود. روابط در بين مراکز امريه را مستحکم خواهيم داشت و بر ترويج تبليغ در شرق و غرب عالم الي حين الممات خواهيم کوشيد. تا عاقبت در ملکوت ابهيٰ به اجر و ثواب عظيم نائل گرديم و به نعمت فوز به لقايش فائز شويم. حقّق يا آلهي آمال ارقّائک المتحيرين لفراقک برحمتک و فضلک. - بنده آستانش شوقي - ١۹ مي ١۹٢٢.

و از حضرت ورقهء عليا در اين خصوص به ايران چنين: طهران اعضاء محترم محفل مقدّس روحاني طهران عليهم بهاءالله الابهيٰ ملاحظه نمايند.

هوالله - بندگان جمال ابهيٰ و ياران عزيز حضرت عبدالبهاء هر چند قلوب اهل بهاء در اين مصيبت عظمي در اشدّ اشراق و حنين و انين ياران گوشزد ملاءاعلي و طلعات قدس در جنّت ابهيٰ ولکن چون يوم يوم خدمت و هنگام هنگام نشر نفحات است بايد احبّاي الهي چون شعلهٴ نوراني به کمال همّت قيام بر خدمت امرالله نمايند و گوي سبقت از يکديگر بربايند و چون شهاب ثاقب طارو هر ناقض ناکثي گردند تا در لوح محفوظ الهي در زمرهٴٴٴ الذّين وفوا بعهدالله و ميثاقه ثبت گردند. حضرت ولي امرالله و غصن ممتاز و سرور اهل بهاء شوقي افندي با اين مصيبت کبري و فاجعهء عظمي و احزان بي پايان و شدت تأثر سبب شد که چند روزي هجرت و سفري اختيار نمايند و کسب صحّت و راحتي فرموده مراجعت به ساحت قدس نمايند و به خدمت امرالله وظايف خويش قيام فرمايند و در غياب ايشان بموجب دستخطشان لُفّاً ارسال ميشود اين مسجونه را معين فرمودند که به مشورت عائله مقدّسه امورات امريه قرار و انجام پذيرد لذا اين فانيه موقتاً مجلسي ترتيب داده که به صوابديد نفوس معينه که حضرت شوقي افندي تسميه نموده اند مجري گردد و اميدوارم در مدت غياب ايشان دوستان الهي و اماء رحماني کمال جهد در ترقيات امرالله بنمايند . امرالله انتشار سريعي بنمايد. انّه بعباده رؤف رحيم - بهائيه ماه شعبان ١٣۴۰.

"تعرضّات و تعدّيات نسبت به بهائيان در سال ١٣۴۰ هجری قمری و شهادت ميرزا يعقوب متّحده در کرمانشاهان"

چنانچه در بخش هفتم به توالي واقعات آوريم در اواخر سال ١٣٣۹ ه. ق. در کرمانشاهان به علّت شدت اشتعال و انجذاب بهائيان و مخصوصاً قيام ميرزا يعقوب کاشاني به خدمت در نشر امر ابهيٰ تعصّب و هيجان ملاّها شروع شد و ميرزا يعقوب جواني در سال بيست و هشت از آل اسرائيل مانند چهار برادرمهترش خواجه ربي و حاجي ميرزا يوسف (منفرد) و آقا ميرزا هاشم و ميرزا اسحق (ميرزا نورالدين ممتازي) در ايمان و اخلاص فيمابين همگنان ممتاز داشت و مادرشان حاجيه خانم به قوّت ايمان و شدّت اخلاص معروف بود و با سفر پسرانش ميرزا يعقوب مذکور علاقهء مفرط

\-\-- صفحه 14 \-\--

علاقهء مفرط ميورزيد و ميرزا يعقوب بالاخره مقيم کرمانشاه شده به خدمت پرداخت و به آرزوي شهادت که پيوسته در ضمير ميگرداند خانه خويش را دارالتبليغ کرده ميرزا يوسف خان ثابت وجداني موصوف در بخش سابق را اقامت داده به تبليغ همّت گماشت و پي در پي آحاد مؤمنين در آنجا مجتمع شده جمعي نيز براي اطلاع از آئين ابهيٰ حضور مييافتند و حاجي سيد حسين مجتهد متنفذ شروع به تعرّض اين امر بر منبر نمود و اهالي را بر تعرض و ايذاء آنان لاسيماً ميرزا يعقوب مذکور تهيج همي کرده حكمران صارم الدُّوله «اکبر ميرزا » ابن ميرزا ظل السلطان از مجتهد مطالبه امنيت له کرد و او امنيت را مشروط بر موکول به تبعيد ميرزا يعقوب ساخت و حاکم ميرزا يعقوب را حاضر کرد ماجري را بيان نموده او را ملزم به مهاجرت ايامي چند ساخت پس ميرزا يعقوب (1339) حجرهٴٴٴ تجارت خويش را به تني از بهائيان واگذاشت و با ثابت وجداني به همدان رفت چندي گذشت و مجتهد به صَدَد تفريق ديگر بهائيان برآمد و به تدبير و اصرار بعضي را به خانهٴٴ خود برده تهديد و تطميع از حضور در مجامع بهائي بازداشت و ثابت وجداني از همدان عودت کرده در خانه ميرزا يعقوب اقامت نمود و به جمع احباب و تشويق و تبليغ پرداخت و ميزرا يعقوب نيز پس از چندي مراجعت کرده به تجارت و خدمت به امر ابهيٰ مشغول گرديد و مجتهد حال مجالست و از حکمران علّت پرسيد و جواب چنين شنيد که هم از مراکز مرجوعه طهران و هم ازجانب بانک شاهنشاهي که با ميرزا يعقوب رجوعات مالي دارد ابلاغ شد که او در کرمانشاه بماند و مجتهد خواست ميرزا يعقوب را در خانه خود حاضر و مکالمه نمايد و او راضي نشد لاجرم تشويق کرد تا عدهٴٴٴ پي قتل آن جوان روحاني مصمم گشتند و مهدي عبدالرسول از اشرار در مورخ 12 جمادي الاولي از سال 1340 پيشانيش را هدف گلوله ساخت که في الحال بيفتاد و مستحفظين امنيت بلد و اعضاء نظميه رسيدند و جسد مطروح را با لباس خونينش بر تخته گذاشتند و ثابت وجداني کنار نعش حاضر شد و با جمعيت و قوّت نظميه که مردم متعرّض نتوانستند جسد را به خانه اش برده شستشو کرده به خارج از جمعيت بلد در محلي دفن نمودند همين که خبر واقعه به مادرش در همدان رسيد لباس فاخر پوشيده شيريني تهيه کرده براي فرزند جوان محبوب که عزم عروسي داشت بجاي مجلس عزا بزم شادماني گرفت و به آن قرباني در سبيل حق مفتخر و متباهي گرديد.

و باز در همين سال ١٣۴۰ قبل از واقعه فاجعه صعود حضرت عبدالبهاء در کاشان بعضي از متنفّذين و معاندين تهيه فتنه و شورش براي اين طايفه در روز يازدهم محرم نمودند ولي از جهت عدم مساعدت قواي تنظيميه گرديد، عقيم ماند پس همگي متحد شده بناء تعرض به مدرسه دعوت بشر بهائيان نهادند و حکم از وزارت داخله راجع به تغيير نام هيئت مديرهٴ مدرسه صدور يافت و رئيس معارف کاشان با معاندين مساعدت نموده مدرسه بدين موجب تعطيل گرديد و محفل روحاني کاشان و هم کميته مدرسه تلگرافاً ماوقع را به حضرت عبدالبهاء عرض و تظلّم نمودند و آن حضرت تلگرافاً به قوام السّلطنه رئيس الوزراء به اين عبارت مخابره فرمودند: «حضرت قوام السلطنه رئيس الوزراء خداوند در قرآن مجيد ميفرمايد: هل يستوي الّذين يعلمون والّذين لايعلمون تعميم معارف روح ملّت است لذا مساعدت شما را در باب مدرسه وحدت بشر کاشان تمنّا دارم عبّاس.»

\-\-- صفحه 15 \-\--

و قوام السلطنه في الحال به اين مضمون به حکمران کاشان تلگراف کرد: مدرسه وحدت بشر به همين اسم و همان اعضاء مفتوح شود نهايت آنکه مطابق پروگرام معارف دائر باشد. مذاکرات ديگر خارج از موضوع است و در موقع لزوم از رئيس قسمت قشوني مساعدت بخواهيد في الفور در همان روز از جانب حکومت و معارف مدرسه باز شد و تا يک ماه عدهٴٴٴ از سپاهيان مراقب بودند که کسي مزاحم نشود و مدرسه مستقر و مستحکم گرديد.

و نيز در همان سال در قريه لاله جين از توابع همدان أعدا و اشرار به معارضت با بهائيان برخاستند و از جانب حسام الملک جمعي به مرو و رجالة بردند و اهالي مجتمع شدند و اين طايفه را به ضرب و زجر گرفتند چوب زدند و تن مجروح ساختند و سر و دست شکستند و زوجه آقا علي اکبر از بهائيان جانفشان را که مانند پدر محروم از ايمان بديع بود آورده، مجبور به طلاق از شوهر کردند و با شوهر ديگر هم بالين نمودند و بالجمله در آغاز دورهٴ حضرت ولي امرالله که شايد به بعضي از خاطرها ميگذشت اول تضييق و سختي اين امر پايان رسيده باشد باز تسلسل و توالي تعرضات و مفاسد در ايران برقرار بود بلکه چنانچه در مطاوي واقعات واضح ميگردد فتن نوظهوري به عرصهٴٴ آمد و مصائب و متاعب بيشتري بروز و ظهور نمود.

\-\-- صفحه 15 \-\--

" کوشش و پيشرفت امر ابهيٰ در غرب و شرق "

در نشريه رسمية محفل روحاني حيفا ا- شهرالعلاء سنه 29 -- 2 مارس 1923 خطاب به محفل روحاني طهران بعد از مژدهٴٴٴ سلامتي غصن ممتاز ولي امرالله حضرت شوقي افندي و اهل سرادق عفّت امة الله مارثاروت مبلغهء بهائيه امريکائيه برحسب اوامر حضرت عبدالبهاء در شش لوح افتخاري او ملزم سفر تبليغي از سواحل آتلانتيک بسواحل اقيانوس پاسيفيک و رفتن به چين است و ميخواهد در مدارس چين به سمت معلمي داخل شود تا بدينوسيله ماديه بتواند سفر کند و بهائيان امريکا در فکر آن هستند که طبقه ثانيه مشرق الاذکار شروع شود و در استراليا مستر و ميسيس هايددان مشغول به خدمت امرند و در منچستر جمعيت اهل بهاء مشغول به خدمت امر ميباشند و در عشق آباد آقا سيد مهدي گلپايگاني به مترجمي دکتر عباس زين با حضور جمعيت مختلف العقيدهٴٴٴ بسيار ديسميوت ها به اثبات الوهيت به مقابل ناطقين بي دين رسيه داد که مورد تمجيد عمومي قرار گرفت و در آثار حضرت ورقه عليا تمجيد از آن شد.

\-\-- صفحه ١۶\-\--

واقعات سال 1341 ه .ق - 1301 ه.ش - ٭٭٭- سال هفتاد و نهم بديع- 1922 ميلادي

" ورود حضرت ولي امرالله به حيفا "

آن حضرت بالاخره در ٢٥ ربيع الثاني و زمستان اين سال ١٣٤١ ه ق ( ١٣٠١ ه ش و ١٩٢٢ م) حسب درخواست عائله مبارکه و بعضي منتسبين که به محل استقرار او در سوئيس رفته التماس را به غايت قصويٰ رساندند عودت به حيفا نمودند و بر مقرّ عظمت و نشر انوار قرار گرفتند و زمام امور را به يد الطف اسنيٰ قبض و قيادت فرمودند و چنين تلگراف به ايران فرمودند: **طهران -- دواچي**

**"** احباي ايران رجاي قلبي چنان است که رجوعم به ميدان خدمتگذاري باعث نزول تأييد جديد براي بهائيان دلير آن اقليم گردد. شوقي "

که محفل روحاني طهران في الحال نشر داد و صدور آثار براي بهائيان شرق و غرب از قلم بي همتا شروع گرديد و عائله مبارکه خصوصاً حضرت ورقهٴ عليا از خضارت و نضارت غصن برومند بيهمال الهي به اطمينان و شادماني زيستند و محفل روحاني به تمام مراکز امري ايران اخبار کرد و تلگرافات عديده از همه جا دالّ بر شوق و شادماني و جان نثاري به محضر مبارک کردند و صدور توقيعات مبارکهٴ منصعقه و دستورات اکيد شروع شد که محفل طبع و نشر ميکرد و صورت اولين اثر واصل به ايران چنين است:

" ***طهران بواسطهٴ اعضاء محترمه محفل روحاني. احباي الهي روحي لهم الفدا ملاحظه فرمايند*:**

هوالله - احباي حقيقي جانقشان حضرت عبدالبهاء را در عبوديت آستانش سهيم و شريکم. در اين مصيبت جانسوز يعني فرقت و حسرت جمال بي،مثالش هر اني مونس و نديم هر چند هيکل بشري مولاي حنون‌مان از ديد عنصري متواري گشت ولي چون سحاب از وجه شمس مرتفع شد اشراق تابانش قوي‌تر و عون و صون و حمايتش اکمل وشديدتراز قبل خواهد شد. حال بايد همگي به قوهٴ خلّاقيت کلماتش نظر نمائيم و منتظر تأييدات خفيه اش شويم و وعده هاي صريح که از فم اطهر و قلم مبارکش صادر گشته به ياد آريم و به نهايت جديت و شور و اطمينان و حکمت و توجّه و محويت و انقطاع و همّـت و ثبات قدم به ميدان خدمت گذاريم. حصن حصين امرالله را محافظه کنيم و تعاليم جان پرورش را تفهيم و ترويج نمائيم. اميد وطيد اين بندهٴٴٴ شرمنده آنست که به عون و تأييد حضرت عبدالبهاء روحي لتربته الاطهر فداء و به اثر ادعيهٴ احبايش که از قلوب محترقهٴ صافيهٴٴ منيره شان صادر است موفق به خدمتي گردد تا کسب استعداد و قابليت اين عنايت مبذوله را نمايد و به تعاون ياران و ثبوت دوستان و صلاحديد بيت العدل عمومي که به نصّ قاطع مرجع کل امور است موفق به اجراي نصايح و وصاياي مبارکه شود از ياران باوفايش لازال مستدعيم, دعا نمايند تا بر اين عزم ثابت مانم, تا ان شاء الله به فرمودهٴٴٴ مبارک اين نهال ضعيف نالايق قوتي يابد و کسب استحقاق نمايد و به ثمر رسد و به اين جهت علّت سرور و فرح قلوب ياران شود. آرزوئي جز خدمت به امرش نداشته و نخواهم داشت, ان شاءالله به عونه و هدايته امور به مشورت عائلهٴ مقدسه و حضرات افنان در ارض مقصود به احسن وجه مرتّب و منظم خواهد گشت و تمهيدات لازمهٴ کامله

\-\-- صفحه ١۷\-\--

از براي انتخاب و تأسيس بيت العدل عمومي پس از مشورت و دقت تام ابلاغ به ياران خواهد شد, آن وقت کل طالبين هدايته و مطمئنين به تأييداته قيام خواهيم نمود و به قوهٴ ملکوتيش متحداً متفقاً امرالله را از هجوم اعداء حفظ خواهيم کرد, وحدت بهائی را محافظه خواهيم نمود, روابط در بين مراکز امريه را مستحکم خواهيم داشت و برترويج تبليغ در شرق و غرب عالم الیٰ حين الممات خواهيم کوشيد. تا عاقبت در ملکوت ابهيٰ به اجر و ثواب عظيم نائل گرديم و و به نعمت فوزِ به لقايش فائز شويم . حقّق يا الهي آمال ارقّائک المتحيّرين لفراقك برحمتک و فضلک. بنده آستانش شوقي

و چنين تلگراف فرمودند:

*طهران توسط دواچي روحاني در اين عيد پربهجت (بعثت حضرت نقطه) در اعتاب مقدسه به ياد احباي ايران هستم شوقي*.

و نيز تلگرافي به اين عبارت فرمودند:

*دواچي طهران ٢٦ نوامبر ١٩٢٢ اميد است که تاريکترين ساعات اين ليلهٴ جانسوز (۵)پنج جمادي مبشّر طلوع يوم جديد براي احبّاي عزيز ايران گردد. شوقي*

و صورت عريضهٴ محفل روحاني طهران به محضر مبارک حضرت ولي امرالله تاريخ ١٢ جَدی چنين بود:

ارض مقصود حضور مبارک همايون فرع سدره منتهي ولي امرالله غصن ممتاز حضرت شوقي ربّاني روحنا فداه مشرف گردد

*هوالله يا سيدناالحنون و مولاناالرؤف تلگراف رجع و ورود مبارک مانند اشعهٴ آفتاب جهانتاب زواياي قلوب محزونه را روشن و منوّر فرمود و به مثابه آب حيات زندگي پربهجت و نشاط عطا کرد. روح جانفشاني در ابدان کلّ دميد و افسردگي و پژمردگي را بکلّي زائل و برطرف فرمود حمد ساحت اقدس جمال قدم جلّ اسمه الاعظم را که قلوب جريحه را به داروي مراجعت حضرت غصن ممتاز التيام تام و تمام بخشيد. لَيل ظَلماء هجر و فراق را به صبح نوراني سعادت مرکز امرش مبدل فرمود. نوميدي را به اميدواري تبديل نمود و يأس و حرمان* *را با لطف و احسان تعديل کرد له الحمد في کل الاحوال له الشکر في کل صباح و مساء اين ضعفاء و عموم احباي ايران با قلبي مملوّ از بهجت و وفا و روحي مستبشر از بشارات ملکوت ابهيٰ مراتب جانفشاني و جان نثاري خود را به آستان مبارک تقديم و رجاي فضل و عطاء و تأييد و توفيق بي منتهي از ساحت اقدس حضرت مولي الوري نموده, به الطاف و عنايات حضرت ولي امرالله اطمينان تام و تمام دارند که تأييدات جديده شامل حال گردد و توفيقات عظيمه جميع را احاطه نمايد تا کل به آنچه سزاوار اين روز فيروز است فائز و نائل آيند. او است معطي و بخشنده و توانا. الحمدلله دوستان الهي در ايران کل متشبثاً به ذيل‌الميثاق و متوجهاً به مرکزالوفاق, مستمداً من منبع‌الفيض الفائض علي العشاق*

\-\-- صفحه ١۸\-\--

*به خدمت امر محبوب آفاق قائم و بر جانفشاني در سبيل الهي آماده و حاضرند تلگراف ثاني پنجم جمادي که آغاز سطوع نيّر معرفت و اوان طلوع شمس عبوديت بوده, عنايت شده, قلوب را سروری موفور بخشيد و افئده و صدور را انبساطي فوق العاده مبذول داشت. اميد است که ان شاءالله کلّ به شکرانه اين عنايت و فضل به خدمتگذاري و جانفشاني قيام و اقدام نمايند و رضاي مبارک را فائز گردند. يا سيدنا و مولانا از زيارت تلگراف ورود مبارک حرارت و اشتياق فوق العاده در عموم احبّاي ايران توليد گرديد, کل در وجد و طربند. اعضاء محترمه محفل تهذيب از شدت شوق و شرر به اطلاع اين محفل جشن و سرور باشکوهي ترتيب داده ....... چندي قبل از طرف حضرت ورقه مبارکه عليا ارواحنا لاحزان قلبها الفداء امر به جمع آوري اعانه براي مشرق الاذکار شيکاغو(Chicago) شده بود .... حضرت امين الهي بر ثبت مرقوم فرموده اند که بر حسب امر محرمانه که از حضرت عبدالبهاء دارند بايد قبوض اعانات خيريه به مهر و امضاي ايشان باشد. مراتب به حضور مبارک عرض و جواب مرحمت شد که قبوض به امضاي ايشان باشد محفل نيز فوراً اطاعت نموده کليهٴ وجوه و حساب اعانه را تحويل حضرت امين نمود .... راجع به احصائيه مطابق امر مبارک با مساعدت جناب آقا ميرزا يوسف‌خان محفل اقداماتي نموده براي تمام محافل در ايران دستور لازم ارسال نمود و صورت احصائيه ها بغير از چند محفل تماماً رسيده است و سريعاً تقديم خاک‌پاي مبارک مي،گردد. پيوسته تأييدات و الطاف و عنايات مولاي رئوف و حنون خود را سائل و آمل است.*

*منشي محفل: علي اکبر روحاني خادم : احمد يزداني*

صورت توقيع مفصل مبارک که در اين سال صدور يافت چنين بود:

احبّاي الهي برادران و خواهران روحاني در کشور مقدس ايران و بلاد هندوستان و قفقازيا و ترکستان و بين النهرين و اقليم مصر و برية الشام و سائز صفحات مشرق طُرّاً ملاحظه فرمايند:

هوالله

افديکم بروحي يا اهل البهاء المقتبسين بنير الافاق و بدرالميثاق السّاطع انوار هما علي العالمين. آن عاشقان و فدائيان جمال اقدس ابهيٰ و پيروان پروردهٴٴٴ يد عنايت حضرت عبدالبهاء برادران و خواهران عزيزتر از جان و روان را مشتاق و مکبّرم و حفظ و مصونيت و تأييد و موفقيت هر يک را از آستان مقدّس حضرت بهاءالله سائل هر دم به ياد آن ياران مألوفم و به ذکرشان مشغول و در اين اراضي مقدسه که مطاف عالميان است و مزار جهانيان در ليالي و ايام در جوار روضه مقدسّه نوراء و مقام مبارک حضرت اعلي و تربت مطهر حضرت عبدالبهاء به اين دعا متذکّر که اي قوي قدير و حافظ امين اغنام تو هستيم محافظه نما مناديان امر توئيم تأييد و توفيق بخش ناشرين نفحهٴ طيبهٴ مسکيه الهيه هستيم ما را از مادونت فارغ کن و پاک و مقدّس نما حامل پيام نجاتيم به اعمال و اخلاق ملکوتي در انجمن عالم مبعوث فرما منتظر ظهور بشارات توئيم و دل به وعده هاي محکمت بسته قوه ات را نمايان نما و به تحقق آمال اين قلوب محترقه را شاد و مستبشر کن. اين فئه مظلومه را از بدو ظهور در کهف منيع و ملاذ رفيعت محافظه فرمودي و در تحت سلاسل و اغلال آئين مبينت را اعلان فرمودي و در آتش بلا رخ حبيبانت را برافروختي و به دماء شهيدانت شجرهٴ امرت را سقايت کردي هيکل زيباي مقدس امرت را از ظلم و جفاي دول و ملوک عالم و لعن و طعن اعداء و دسائس ناقضان اهريمنان سست عنصر حمايت و وقايت فرمودي و به انواع محن و بلايا و اُسرت و غربت و نفي و زندان رافعين لوايت را ممتحن و مخصّص فرمودي. حال وقت نصرت و عزّت است ابواب آسايش و جلال را بر وجه اين ستمديدگان مفتوح کن و عظمت و سطوت قديمه ات را نمايان نما. بهائيان مظلوم را قوّت عنايت کن و مفتخر و مشتهر نما و عالم ملک را در ظل ظليل شريعت مقدسه ات درآور. آنچه را به ايرانيان که ياران عزيز تواند وعده فرمودي ظاهر کن و وعود الهيه که در کتاب اقدست مسطور اکمال و اتمام فرما توئي مقلب قلوب و کاشف کروب توئي سميع و مجيب و توئي قادر و توانا*.*

بلي نفس بلا و اذيت و جفا به نصوص آلهيّه ممهّد سبيل است و مروّج امر ربّ جليل منادي آئين آلهي است و مذکِّر و منبِّه نفوس غافله. بايد شکرانه نمود و مطمئناً بفضله و حکمته و قدرته به حبل صبر و شکيبائي تمسّک جست. ملاحظه فرمائيد که لسان حضرت عبدالبهاء تسلّي دهندهٴٴٴ عالم در لوحي از الواح چه ميفرمايد:

"اي ستمديدگان راه يزدان عوانان دست تطاول گشودند و ستمکاران قوّت بازو نمودند گمان کنند و رای زنند که اين بلايا توهين احباءالله و تعذيب امناءالله و تضييع امرالله است فبئس ما هم يظنون قسم به نور نير اعظم که اين عذاب شهد عذبست و اين بلا موهبت کبري و اين حنظل عسل مصفي. اين توهين تعظيم است و اين تعذيب تکريم و اين تحقير توقير و اين تضييع تأييد. ايام بگذرد و عمر گرانمايه منتهي گردد و چون شام اجل در رسد و صبح آخرت بدمد جميع راحتها مشقّت گردد و همه سودها زيان شود مگر بلايا ياران و مصائب مظلومان و صدمات ستمديدگان که در بازار امکان با حضرت سر و سُودا داشتند و سود بيکران بردند و ربح عظيم يافتند و عزت قديم ديدند و ناز و نعيم جستند و با رخي چون مه تابان از افق ملکوت دميدند فطوبي لهم و حسن مآب قوت ملکوت ابهيٰ قلب ماهيت نمايد و تبديل و تجديد حقيقت کند و ذلّت ابرار را عزّت پايدار کند و حرقت اخيار را لطافت گلشن اسرار علقم تلخ را شکر شيرين نمايد و شبنم فقر را يمّ عظيم ظلمت آلام را انوار افق اعلي نمايد و مشقّت محض را راحت ملکوت ابهيٰ پس شکر جمال قديم را که چنين فوز عظيم ميسر فرمود و حمد ربّ کريم را که چنين نعيم جليل مقدر داشت طوبي لکم من هذا الفضل العظيم"

برادران و خواهران عزيزم هر چند افق شرق اليوم به ظاهر تاريکست و اهل آن صفحات در هيجان دول و ملل آتش تعصّب سوزانند و شعوب و احزاب به نزاع و قتال مشغول و به دسائس و مکايد مالؤف ولي بلاد غرب نيز غافل و به بلايا و مشاکل متنوعهٴ متزايدهٴٴٴ خود گرفتار في الحقيقه تمام جهان مضطرب است و جهانيان مبتلا و خسته مأيؤس و تلخ‌کام. نائره اين جنگ هائل عظميٰ نفوس و ارواح را چنانکه بايد و شايد پاک و از آلايش ضغينه و بغضاء مقدس ننموده بيان واضح مبارک حضرت عبدالبهاء را بياد آوريد که در حيني‌که ابرهاي قتال و نزاع بين المللي ظاهراً متلاشي گشته بود و دول و سياسيون عالم بزم صلح و آشتي آراسته به گمان موهوم خود اساس صلح مؤبّد نهاده اند اين بيان از لسان اطهرش جاري که (هر چند بر صفحه اوراق رجال عالم عقد مصالحه بسته اند ولي قلوب از انوار صلح و آشتي دور و ممنوع جز به قوهٴ الهيه ارکان صلح ابدي گذاشته نشود.) اين نصّ بيان مبارک است که : (مکايد سياسيون در ميان است و مقاصد خفيه در جولان) امروز بعد از انقضاء چهار سنه ملاحظه نمائيد که چگونه مشاکل سياسيه و تعصبات جنسيه و شخصيه و منازعات اقتصاديه استمرار بلکه تزايد يافته و بلاد شرق و اقليم فرنگ از اروپ و امريک و قطعهٴ افريک حتي قارهٴ بعيده استراليا را فراگرفته نفوس و ارواح دول و ملل در اين همهمه و آشوب غافل از الهيات و اسير تعصبات و منهمک در شهوات و دچار صدمات و بليات بجز اهل بهاء که به روحي الهي در اين قرن نوراني مبعوث گشته اند و از هر گونه تعصبي فارغ و آزاد و از آلايش جهان پاک و بيزار و مستبشر و آزادند و به فرح الهي مسرور و مطمئن و شادمان.

عالم کون پژمرده و پريشان محتاج اين روح الهي است که در نفوس احبّا يَد الهي وديعه گذاشته در عروق و شريان بهائيان اليوم نباض است ما که به اين نام و صفت موسوم و موصوفيم بايد کل همّت عظيم مبذول داريم و قدم را ثابت نمائيم تا در رفتار و کردار در داخل و خارج در جزئيات و کليات اين روح مکنون الهي را ديدهٴٴٴ مرمود عالم مشاهده نمايد و اين جهان تاريک از روش و سلوک تلامذهٴ حضرت عبدالبهاء به نور الهي راه يابد و از چاه ضلالت رهائي يافته به اوج سعادت حقيقيه واصل گردد. ميفرمايد:

(اين يوم يوم قيام به خدمت است و عبوديت آستان احديت تا حيات باقي است تعجيل نمائيد و تا بهار را خزان در برنگرفته و شفاء را بيماري غالب نشده قيام نمائيد در اين يوم هدايت نفوس به صراط مستقيم مغناطيس تأييد الهي است. نفوسي که خود را وقف اين امر نمايند در صون حفظ الهي هستند هر که در اين يوم يک کلمه حقيقت نطق نمايد آن کلمه لازال در تموّج و حرکت خواهد بود و هرگز معدوم نخواهد شد.)

نام عبدالبهاء به گوش قريب و بعيد رسيده و چشمهاي عالميان اليوم از وضيع و شريف ناظر به بهائيان. تا از اعمال و اخلاق اين بندگان پرتو نور خوی حضرت عبدالبهاء بينند و از اطوار و حرکاتمان نتايج و آثار آن قوهٴ مودعهٴٴ در کلمات الهيه مشاهده کنند. و الاّ گفتار ثمری نبخشد و هر خدمت و اقدامي بالمآل از تأييد غيبي و پيشرفت و تأثير دائمي کلّي ممنوع و محروم گردد. گفتار را رفتار و کردار لازم و کردار را همّت بليغ و سعي مستمري مشروط و واجب جز جهد جهيد و سعي موفور و استغاثه و استمرار از ربّ غفور راهي نه و واسطه اي نيست. از امور سياسيه و مخاصمات احزاب و دول بايد کل قلباً و ظاهراً و لساناً بکلّي برکنار و از اينگونه افکار فارغ و آزاد باشيم با هيچ حزبي رابطهٴ سياسي نجوئيم و در جمع هيچ فرقه ئي از اين فرق مختلفه متنازعه داخل نگرديم نه در سلک شورشيان در آئيم و نه در شئون داخلهٴ دول و طوائف و قبائل هيچ ملّتي ادني مداخله اي ننمائيم به قوهٴ جبريه به هيچ امري اقدام ننمائيم و از حقيقت و جوهر اين امر مبارک که اساسش مودّت و وفاق است آني غافل نشويم امرالله را چه تعلقي به امور سياسيه و چه مداخله ئي در مخاصمات و منازعات داخله و خارجهٴ دول و ملل . بايد در نهايت سکون و حکمت و اشتعال و همّت و ثبات و استقامت نصائح مشفقانهٴٴ ربّ عزيز را به کرات و مرات تلاوت نمائيم و عامل گرديم و نفوس مستعده اعلان و القاء نمائيم و در تعميم و اجرايش تا نفس اخير به دل و جان بکوشيم به اسبابي معنوی به تعديل عالم اخلاق پردازيم نه آنکه تمسک به وسائل مادّيه و سياسيّه جوئيم به قوائي ملکوتي تدريجاً قلوب را تقليب و مسخّر نمائيم و تزکيه نفوس و ارواح را منظور نظر داريم نه آنکه در ترويج اسم و شهرت کوشيم و در فکر کسب مقام و منزلتي در اين عالم فاني باشيم.

امر حجاب در اين ايام از امور لازمهٴ مهمّهٴ واجبه محسوب. حضرات امآءالرحمن در بلدان شرق علي الخصوص در ممالک روس يعني ترکستان و قفقازيا و اقليم مصر همچنين عراق و ايران و برية الشام بايد مراعات تمام از اين امر مفروض که به قلم مبارک تاکيد گشته نمايند. ادنیٰ انحرافی اين اوقات جائز نه و تخفيف و تبديل در اينگونه رسوم و عادات حال مخالف حدود الهيه و رضاي مقدس حضرت عبدالبهاءست زمان و مکان حال چنين اقتضا نمايد و شبهه ئي نيست که نساء احبا در اين ايام پروحشت و انقلاب که آثار حرّيت مفرطه ظاهر و معلوم گشته و افکار و مشرب نفوس تغيير سريع کرده و از حد اعتدال خارج گشته نهايت تقيّد و مواظبت را مرعي خواهند داشت و همچنين مراعات مقام و حفظ مراتب مستحب و واجب است رجوع به اثر کلک پيمان فرمائيد که ميفرمايد:

" اصاغر بايد رعايت احترام اکابر کنند و اکابر بايد عنايت و مهرباني از حق اصاغر نمايند جوانان بايد خدمت و حرمت پيران نمايند و پيران بايد محافظت و رعايت جوانان نمايند اين حقوق متبادله است نه چنان باشد که هر کسي خودرأي و مستقل الفکر باشد." قدماء احبا و حضرات مبلغين که در سبيل امر الهي اذيت و جفا ديده اند و به آستان مقدس خدمت نمودند قلم اعلي به ذکر و تقدير خدماتشان متحرک گشته بر جوانان و مبتدئين احترام و ملاحظهٴ اين نفوس مقرّبه واجب است و مراعات و تشويق و تحريص جوانان بر قدماء مؤمنين نيز فرض و لازم. يوم يوم آميزش و التيام و تعاون قلبي و الفت و وداد صميمي دائمي بين تمام افراد احبا از پير و جوان و قديم و جديد در اعلای امرالله و ترويج تبليغ و تحکيم محافل روحانيست. محبت جمال اقدس ابهيٰ اليوم بايد آثارش در نهايت قوت در نفوس اول در احباي الهي و بعد در اهل عالم مشهود و واضح گردد. ميفرمايد:

" بايد ياران الهي مفتون و مجذوب يکديگر باشند و جانفشاني در حق يکديگر کنند اگر نفسي از احبا به ديگري برسد مانند آن باشد که تشنه لبي به چشمه آب حيات رسد و يا عاشقي به معشوق حقيقي خود ملاقات کند."

ملاحظه فرمائيد که به چه مقامي حضرت عبدالبهاء يارانش را دعوت مي‌فرمايد بايد عاشق و مفتون و مجذوب يکديگر گردند چه رسد به الفت و مؤانست و مصاحبت و تعاون و تعاضد يکديگر در اعلاي امرالله حال در اين ايام فراق و حرمان که درياي عشق و محبتش در قلوب و ارواح اين محترقين نار فراقش موّاج گشته وقت آنست که همّت بگماريم تا مصداق و مظهر اين بيان احلي گرديم و عشق عبدالبهاء را در محبت و جانفشاني و خدمت به ياران عزيزش اظهار و اثبات کنيم اين از لوازم ضروريهٴٴ امرالله در اين ايام است محبت و دوستي با عموم اهل عالم از تعاليم اساسيه شريعت الهيه است تا چه رسد به دوستي و آشتي در بين احباءالله تا چنين نگردد حرارت محبت الله در کبد عالم شعله نزند و وحدت عالم انساني که يگانه اساسش همانا محبة الله و اخوت نوع بشر است تحقق نپذيرد. و چون اين بنيان استوار گردد و حبل مودت و اخوت قلوب ياران را متّحد و مرتبط نمايد و اساس وحدت جميع اهل بهاء وزين و مستحکم شود بايد قدم به ميدان تبليغ نهاد و لسان به بيان و تبيان و اقامهٴ برهان گشوده بهجت و نشاط و حکمت و استقامت و تقديس و انقطاع روز به روز بر اتساع دائره اين جمع افزود. حضرات مبلغين بايد در نهايت روحانيت و توجّه و انقطاع از متاع دنيا و از هر تعلق و توقعي و اسم و شهرتي فارغ و آزاد به وظيفهٴ مقدسهٴٴ خود پردازند و اعظم وصاياي مقدسه را که مقصود تبليغ و ندای امرالله است به احسنها و اکملها مجري دارند اين است آمال قلبيّه و نصيحت اوليّه و وصاياي اخيرهٴ آن مربّي حُنون و مولاي شَفُوق که حال از ملکوت تقديس بيش از پيش در اين سبيل مناديان امرش را تأييد و نصرت ميفرمايد. اين است خطاب مهيجش به جميع ياران الهي: " اي ثابتان بر پيمان اين طير بال و پر شکسته و مظلوم چون آهنگ ملاء اعلي نمايد و بجهان پنهان شتابد و جسدش تحت اطباق قرار يابد يا مفقود گردد بايد افنان ثابتهٴٴ راسخهٴٴ بر ميثاق الله که از سدرهٴ تقديس روئيده اند با حضرات ايادي امرالله عليهم بهاءالله و جميع ياران و دوستان بالاتفاق به نشر نفحات‏الله و تبليغ امرالله و ترويج اين امر به دل و جان قيام نمايند دقيقه ئي آرام نگيرند و آني استراحت نکنند در ممالک و ديار منتشر شوند و آوارهٴ هر بلاد و سرگشته هر اقليم گردند. دقيقه ئي نياسايند و آني آسوده نگردند و نفسي راحت نجويند در هر کشوري نعرهٴٴ يا بهاء الابهيٰ زنند و در هر شهري شهرهٴ آفاق شوند و در هر انجمني چون شمع برافروزند و در هر محفلي نار عشق برافروزند تا در قطب آفاق انوار حق اشراق نمايد و در شرق و غرب جمّ غفيري در ظل کلمةالله آيد و نفحات قدس بوزد و وجوه نوراني گردد و قلوب ربّاني شود و نفوس رحماني گردد. در اين ايام اهمّ امور هدايت ملل و امم است بايد امر تبليغ را مهم شمرد زيرا اسّ اساس است اين عبد مظلوم شب و روز به ترويج و تشويق مشغول گرديد دقيقه ئي آرام نيافت تا آنکه صيت امرالله آفاق را احاطه نمود و آوازهٴ ملکوت ابهيٰ خاور و باختر را بيدار کرد ياران الهي نيز چنين بايد بفرمايند اين است شرط وفا. و اين است مقتضاي عبوديت آستان بهاء."

ملاحظه فرمائيد که اين امر خطير مقامش چقدر منيع و رفيع است و شرايطش به چه نحو صعب و دقيق اثراتش به چه حد نافذ و پايدار و لزوم و احتياجش قطعي و شديد علي الخصوص در اين ايام که نسيان و غفلت از حق جهان را چنان تاريک و منقلب نموده که شبه آن را در اعصار ماضيه نديده ميفرمايد: " اليوم حقائق مقدسه ملاءاعلي در جنّت عليا آرزوي رجوع به اين عالم نمايند تا موفق به خدمتي به آستان جمال ابهيٰ گردند و به عبوديت آستان عتبهٴٴٴ مقدسه قيام کنند." و نيز ميفرمايد: " بساط تبليغ در جميع احيان ممدود گردد زيرا تأييد الهي موکول بر آن اگر نفسي ؟ از تأييد ملکوت ابهيٰ محروم ماند ولي بايد که به حکمت باشد و حکمت اين است که به مداراي الهي و محبت و مهرباني و صبر و بردباري اخلاق رحمانی و اعمال و افعال ربّاني تبليغ نمايد نه اينکه به صمت و سکوت پردازد و به کلي فراموش نمايد." و همچنين ميفرمايد: " تکليف هر نفسي از براي احباي الهي آنست که شب و روز آرام نگيرد و نفسي برنيارد جز به فکر نشر نفحات الله يعني بقدر امکان بکوشد که نفسي را به شريعهٴ بقاء هدايت نمايد و احيا کند زيرا اين اثر از او در اعصار و قرون متسلسل گردد چه که از هادی اوّل تتابع و ترادف و تسلسل در مؤمنين ديگر کند عاقبت يک نفس مقدس سبب احياء چند هزار نفوس شود. ملاحظه فرمائيد که چقدر اهميت دارد که هدايت يک نفس اعظم از سلطنت است زيرا سلطنت ظاهره ايامي چند منتهي شود نه ثمری ونه اثری, نه سروري و نه فرحي و نه بشارتي و نه اشارتی. نه نامي و نه نشاني باقي ماند اما اين سلطنت که هدايت نفوس است دست در آغوش دلبر ابدي نمايد و انسان بر بالين سرمدي بياسايد. لهذا بايد محفل،هاي رحماني در جميع بلاد فراهم آيد و کارشان اين باشد که نفوسي هدايت شوند و همچنين به اطراف و اکناف محض نشر نفحات الله نفوسي ارسال شود که طالبان را به سبيل الهي هدايت نمايند حتي عبور و مرور نيز مفيد است مثلا بلادي که در محلات منعکفه گوشه‌اي افتاده يارانی که در آنجا هستند از جائي خبري ندارند اگر چنانچه خبري گيرند بالتصادف است حال اگر نفوسي عبور و مرور نمايند و احبّا را بشارات الهيه دهند و در هر جا يک دو شب بمانند اخبار ارض اقدس و ساير بلدان و ديار را از شرق و غرب بدهند و به کمال محبت و خوشي و طرب معاشرت کنند اين سبب انجذاب و اشتعال شود و نفوس تربيت گردند و به شور و وله آيند بدين سبب نشر نفحات شود و علت اعلاء کلمة الله شود. "

تنظيم و اتّساع امر تبليغ که از مهام امور است به نصّ قاطع محول به محافل روحانی گشته و در وقت حاضر تشکيل محافل و مدارس تبليّغ ار برای جوانان و اطفال احبّا و تعيين و ارسال مبلّغين به نقاط لازمه و تهيّه و تدارک اسباب مادّی و معنوی از برای نفس مبلّغين و سدّ احتياجات متعلّقين و منتسبين‌شان و صدور ترتيبات و تعليمات کافيه در کيفيت سفر و عبور و مرور مدت اقامت در نقاط مختلفه کلّ محوّل به اعضاء محافل روحاني مدن و قري است تا پس از مشورت و مذاکره با نفس تبليغ اعضاي محفل قرار قطعي دهند و کل احبا به دل و جان تصويب و تأييد و اجراي قرارهاي محفل خويش نمايند. و از جمله وظايف مقدسه محفل روحاني محافظه حصن حصين امرالله است از مفسدين و ظالمين و معرضين و ناقضين ميثاق الهي. هر نفسي که اولا رائح کريه از احدي استشمام نمايد فورا به محفل روحاني خويش در نهايت حکمت و بردباري اطلاع دهد و اعضاي محفل به نهايت همّت و سکون مدافعه و محافظه نمايند و آنچه را صلاح دانند به ارض اقدس مخابره نمايند.

و نيز از وظايف محفل جهد و تأليف قلوب ياران است و رفع علت و اثر اختلاف و کدورت و اغبرار در جمع احباءالله بهر وسيله ئي بايد بر برودت و کدورت را به روحانيّت و صفا تبديل داد و سکون و خمودت را به اشتعال مبدل کرد.

و نيز از وظايف محفل اعانه و دستگيري ضعفا و عجزا و فقرا و ايتام و ارامل از يار و اغيار است تأسيس و تنظيم و اداره مدارس بهائيت از بنين و بنات و تهيه تمام احتياجات لازمه و ادوات کامله از براي ترويج و پيشرفت امر تربيت. مکاتبه و مخابره رسمي و مستمري با نقاط امريّه در شرق و غرب عالم بهائي و ترتيب و تبادل بشارات و حوادث امريه و توزيع و تعميمش در بين احباءالله. ترويج امر مشرق‏الاذکار است و تحريص در اشتراک به مجلات امريّه از قبيل نجم باختر و مجله اطفال ملکوت در بلاد امريک و البشارت در اقليم هندوستان و خورشيد خاور در صفحات ترکستان و دو مجله شمس حقيقت و حقيقت در بلاد آلمان و نجم خاور در مملکت جابان است و ارسال مقالات شتّي و رسائل ؟ علميهٴٴ رحمانيه و تفصيل جريان امور امريه در آن نقطه است. تنظيم مجالس و انجمنهاي ياران است و ترتيب اعياد و ضيافات و تشکيل اجتماعات و محاضرات علميهٴٴ روحانيه . جمع و طبع و ترجمه الواح مقدسه الهيه و کتب سماويه و مقالات امريه است و انتشار و توزيعش در بين ياران و امآءالرحمن اقدام تمام اين امور از اين به بعد بايد به اطلاع و تصويب اعضاي محفل روحاني باشد چه که ؟ اساس بيت ؟ و مرکز و محور تمام شئون امريه در هر نقطه ئي از نقاط در شرق و غرب عالم. و چون تقويت و تقدم سريع و تمشيت امور محفل که در مستقبل ايام اهميتي جديد و مرکزيتي عظيم خواهد يافت معلق و متوقف بر وجود اسباب ظاهره و وسائل ماديه و وسائط ماليه است لذا افراد احباالله را اعانه ومساعده محفل از وظايف مقدسه وجدانيه محسوب. بايد در هر نقطه ئي از نقاط امريه که محفل روحاني تأسيس گشته فوراً بعد از وصول اين نامه صندوق خيريه اي تشکيل گردد. و در تحت ادارهٴ مطلقهٴ محفل روحاني باشد و خبر به اطلاع و صواب‌ديد اعضای محفل فلسی از آن صرف نگردد و آنچه را اعضاي محفل در ترويج امر تبليغ و تأسيس مدارس و اعانهٴٴ محتاجين و طبع و انتشار کتب و الواح و مخابره و مراصله به اطراف صلاح دانند از آن مبلغ برداشته صرف نمايند. اعانه در اين سبيل از احتياجات ضروريه از احتياجات ضروريّه امرالله است و از امور لازمهٴ اساسيه محسوب بعد از اداي حقوق الله في الحقيقه اعظم وظيفه شخص بهائي است زيرا آنچه در اين سبيل تقديم گردد و صرف شود رأساً ترويج امر الهي است و تعزيز و تقويت آئين ربّاني ولي اين وظيفه وظيفه\|ٴ مقدسه ايست و امريست وجداني و تکليفي است روحاني امري محبوب تر بر آن نه هر نفسي بقدر استطاعت خويش اعانه‏ئي به اين صندوق خيريه نمايد و تقديم محفل روحاني کند اجرش عندالله عظيم است چه که به اين واسطه ترويج امرالله نمود و اسباب تبليغ فراهم آورده و امر تربيت را تعميم و تقويت کرده و دائره\| خدمات و اقدامات محفل روحاني را اتساع داده اگر ياران مساعده‌ای در اين سبيل کاملا مقرراً مستمراً ننمايند امرالله تقدم و انتشاري سريع نيابد اسباب ميسر نگردد و امور معوق و معطل ماند فيوضات الهيه را اسباب ماديه لازم و تأييدات غيبيه را وسائط و وسائلي فعّاله شرط و واجب. از اعضای محفل و غيره بايد کل به کمال همت به اين امر اقدام نمايند و فوراً تأسيس اين صندوق خيريه نموده به عهده محفل روحاني گذارند آنچه را تقديم نمايند به اسم ترويج امرالله باشد و تسليم اين صندوق محفل روحاني گردد. هر نفسي به قدر استطاعت و اقتدار خويش اين اعانه مالی را به محفل نمايد شبهه‌ئي نيست نصرت امرالله نموده و دستگيري از ضعفا کرده و تبليغ امر و ارتفاع کلمه الله نموده تأييد الهي شامل حالش گردد و ابواب برکات بر وجهش مفتوح شود.

ياران بايد اعضاء محفل روحاني خويش را در تمام امور نمايندگان خويش دانند و امناي الهي محسوب نمايند هر حکمي را محفل صادر نمايد به دل و جان اجرا نمايند و در تأليف قلوب و رفع اختلاف و تبديل برودت و خمودت را به انجذاب و اشتعال اعضاء محفل را مساعده تام و معاونت قلبي نمايند. بايد محفل روحاني را به وسيله مادي و معنوي تقويت نمود و اينست ؟ چه که اين محافل روحاني اليوم اس اساس است و محور و مرکز وصاياي مقدسه مبارکه تشکيل و ترتيب اين محافل در هر بلده و قريه‌ای و همچنين تأسيس محافل مرکزي در اقاليم عالم از مقدّمات در اجراي وصاياي حضرت عبدالبهاءست محافل خصوصي و مرکزي مکمّلاً مرتّباً قانوناً تشکيل نگردد و دائر نشود تأسيس بيت العدل اعظم که مرجع کل امور به نص قاطع الهي، مؤسس قوانين و احکام غير منصوصهٴٴ در کتاب است ممکن نه چه که انتخابش به نصّ صريح وصاياي مقدسه بايد بواسطه بيت عدلهاي خصوصي گردد چنانچه ميفرمايد: "يعني در جميع بلاد بيت عدل خصوصي تشکيل شود آن بيوت عدل بيت عدل عمومي انتخاب نمايد."

لهذا احباي الهي و اماءالرحمن هر قدر اساس اين محافل رو محکمتر نمايند و اسباب پيشرفت و تفوقش را بهتر فراهم آرند وصاياي مقدسه سريعتر اجرا شود و نواياي مبارکه زودتر کاملتر تحقق يابد و جلوه نمايد.

از قبل اشاره شد که در بلاد شرق در هر بلده و قريه ئي که عدهٴٴٴ مؤمنين از رجال از سن بيست و يک و مافوق آن از نه تجاوز نمود محفل روحاني در نهايت روحانيت و صفاء و حکمت و متانت تأسيس گردد و حضرات اماءالرحمن چون امر حجاب در اين ايام معمول به جاري است منتخِبند نه منتخَب و تمام محافل و انجمنهاي ياران از احبّاءالله و اماءالرحمن آنچه تأسيس و تشکيل مي‌گردد کلّ بايد در ظل محفل روحاني آن نقطه باشد نفس محفل روحاني که حضرات اماءالرحمن در انتخاب اعضايش حق تصويب يعني ابداي رأي دارند يگانه مرکز امور امريه ياران از رجال و نساء است تعدّدش در يک نقطه از نقاط لازم و جائز نه و چون واضع و مؤسس قوانين و احکام غيرمنصوصهٴٴ در کتاب الهي يعنی بيت عدل عمومي که به نص الهي بايد جميع به قاعده انتخاب مصطلحهٴ بلاد غرب تشکيل و انتخاب نمايند تأسيس گردد و ترتيبي جديد و قانوني محکم و متين و مشروعاتي کامل تشريع نمايد و تأسيس کند و تمام انجمنهاي ياران و چه خصوصی و چه عمومي چه داخلي و چه مرکزي کل در ظل آن ؟ از آن مؤسس برآنند. حال عجالةً تا اين بيت عدل عمومي تشکيل نگشته محافل روحاني ياران در شرق و غرب عالم بايد من دون استثناء هر سالي در يوم اول عيد سعيد رضوان تجديد و انتخابات در آن يوم مبارک در نهايت متانت و روحانيت شروع شده و اجراء گردد و اگر ممکن همان يوم نتيجه بايست معلوم و اعلان شود و اصول انتخاب از اين قرار: چون يوم انتخاب رسد بايد جميع ياران متحداً متفقاً متوجهاً اليه منقطعاً عن دونه طالباً هدايته مستعيناً من فضله به دل و جان اقدام به انتخاب نمايند و انتخاب اعضاء محفل روحاني خويش را از وظايف مقدسهٴٴ مهمه وجدانيه خود شمرند ابداً اهمال در اين امر نکنند و کناره نگيرند و دوري نجويند. منتخبين و منتخبين بهيچوجه دم از استعفاء نزنند بلکه در نهايت افتخار و جديت و سرور ابداي رأي نمايند و عضويت محفل را قبول نمايند ولي اگر في الحقيقه عذري شرعي موجود و بهيچوجه ممکن نه آنوقت ناچار اقدام ننمايند و از اماءالرحمن نفوسي‌که اطلاع کافي بر امور امريه نداشته باشند مجبور و مکلف بر ابداي رأي نيستند. در صورت اطلاع اقدام به اين امر محبوب لازم والاّ فلا. و ياران آن نفوس را که خالصاً لوجه الله متعهد و قابل عضويت محفل روحاني دانند بر ورقهٴ عليحده اسماء نه نفر از ياران را بدون امضاء بنگارند و مکتوم دارند و تسليم محفل روحاني حاليه نمايند تا اين اوراق جمع گردد و آن نه نفري که بيش از هر داراي ؟ اسماء آنان اعلان شود و اين نفوس اعضاء محفل روحاني گردند و اگر چنانچه در نقطه ئي از نقاط امور امريه اتساع يافته وظايفي را که در طي اين نامه قبلاً درج شده يعني امر تبليغ و محافظه امرالله و جهد در تأليف قلوب و معاونت محتاجين و تشکيل مدارس و ترتيب محافل ياران و مخابره با اطراف و ترويج امر مشرق الاذکار و تأسيس مجلّات امريه و طبع و نشر و ترجمه الواح و بشارات امريه و ماشاکلها محفل روحاني هر يک را محول لجنه‏ئي مخصوص نمايد و آن لجنه را خود انتخاب کند و عدّه\| اعضای هر لجنه‌ای را هر قدر محفل صلاح داند خود تعيين نمايد و اعضاء لجنه ها را از بين تمام احبّا در آن نقطه چه در داخل محفل چه خارج از آن انتخاب نمايد و تمام لجنه‌ها هر يک افکار را در امر خود حصر نموده به وظيفه خود مشغول گردد و تمام لجنه ها در ظل محفل روحاني و مسئول و مطيع آن و کيفيت انتخاب و استمرار هر لجنه ئي به عهده اعضاء محفل روحاني چون محافل روحاني تجديد شود تمام لجنه ها منحل گردد و محفل جديد لجنه هائي مجدداً انتخاب نمايد. و اما تشکيل محفل مرکزي در هر اقليم که نماينده تمام ياران و محافل روحاني آن اقليم است نيز از تمهيدات لازم در اجراي وصاياي مبارکهٴ حضرت عبدالبهاء محسوب در بلاد غرب نظير ايالات متحدهٴٴٴ امريک و مملکت انگليس و اقليم آلمان احباءالله تا حدّي موفق بر تشکيل محفل مرکزي گشته اند علي الخصوص در قارهٴ امريک در ايام مبارک حضرت عبدالبهاء اساس محفل مرکزي نهاده شد که در شئون روحانيه امريهٴٴ ياران امريک علي العموم مذاکره و مشاوره نمايد و محافل روحانيه تمام نقاط امريه ايالات متحده را به يکديگر مرتبط و متفق ميگرداند ولي تأسيس و تشکيلش در اين ايام در صفحات شرق منوط و متوقف بر وجود اسباب و مراعات حکمت و مقتضيات زمان و مکان است در اقليم مبارک ايران اقدام به اين امر عظيم مرتّباً مکمّلاً حسب القانون در اين ايّام حاضره صعب و مشکل و از وجنات احوال چنان معلوم مي‌گردد که مخالف حکمت و منافي رحمت و آسايش و امنيت ياران است در هر حال چون عدّه ياران در آن اقليم جليل از حد و احصاء خارج و روز بروز در تزايد است ترتيبي مخصوص و قانوني مناسب حال آن اقليم که اساساً مطابق ترتيب عمومي ولي در تفرعات مختلف است لازم و واجب ان شاءالله جداگانه مستقيماً دستورالعملي راجع به کيفيت انتخاب محفل مرکزي به ياران آن سامان ارسال خواهد شد و اگر چنانچه تشکيل محفلی مرکزي در آن اقليم در عهده\| تأخير افتاد بايد محفل روحاني خصوصی مدينهٴٴٴ منورهٴ طهران را علی العجاله محفل مرکزي اقليم ايران دانسته شئون عموميهٴٴ امريّه که متعلق به قطعه ايران است به آن محفل محول نموده آن محفل را نماينده يعني خادم سائر محافل روحانيه در آن اقليم دانست.

و اگر چنانچه در اقاليم ديگر در صفحات مشرق از جمله اقليم هندوستان و قفقازيا و ترکستان و اقليم مصر و بين النهرين حکمت اقتضا نمايد و اسباب و وسائل فراهم آيد و وهني و ضرّي به هيکل امرالله وارد نگردد و فتور و تأخيري در جريان امريه حاصل نشود خوبست که ياران و اماءالرحمن بالاتفاق بنهايت همت به تشکيل محفل مرکزي خويش اقدام نمايند و ترتيب انتخاب محفل مرکزي که اصولش در الواح حضرت عبدالبهاء و وصاياي مبارکه واضحاً منصوص است ازين قرار بايد سالي يک دفعه هر اقليمي عليهده عده وکلائي انتخاب شود و اين وکلاء را افراد احبّاء نه محافل روحاني انتخاب نمايند و اين وکلا از ما بين احباءالله در تمام آن اقليم نه نفر انتخاب نمايند اين نه نفر اعضاء محفل مرکزي آن اقليم اند يعني اعضاي محفل مرکزي منتخب منتخبينند و حضرات اماءالرحمن مانند محافل خصوصي مُنتخِبند نه مُنتخَب و چون حجاب مانع است فقط وکلا را انتخاب نمايند و اين وکلا که در شرق مختص به رجال است يا آنکه در نقطه جمع شده و يا بواسطه مکاتبه و مراسله نه نفر که اعضاي محفل مرکزي هستند انتخاب نمايند اگر چنانچه وکلا در نقطه‌ای جمع شوند و در امور امريه مذاکره و مشورت نمايند احسن و انسب است ولی اين منوط به اقتضاي زمان و مکان است و مشروط به وجود اسباب و وسائل اگر حال ممکن نشود ان شاءالله در مستقبل ايام باحسنها و اقتضئها ميسر شود و ممکن گردد. و اما تعيين عدد وکلا در اقاليمي که عده ياران تا بحال ازدياد کلي نيافته مانند اقليم مصر و عراق انتخاب نوزده عدد وکلا کافي است و هر نقطه از نقاط امريه قسمتي از اين نوزده بحسب تعداد احبا در آن نقطه انتخاب نمايند و در اقاليم ديگر مانند هندوستان و قفقازيا و ترکستان چون عده ياران بيشتر است نود و پنج عدد از وکلا انتخاب نمايند و اين نود و پنج نفوس منتخبه از بين تمام ياران آن اقليم نه نفر انتخاب نمايند و آن نه نفر اعضاي محفل مرکزي هستند. ان شاءالله بعونه و تأييده بهر يک از آن اقاليم چون احوال و اخبار آن ديار کاملاً به ارض اقدس رسد تفرعات اين ترتيب را مستقيماً عليحده بهر يک از آن اقاليم ارسال خواهد شد و اين محفل مرکزي مانند محافل خصوصی بهمان ترتيب لجنه ها ئي که مخصوص نمايد و بهر يک وظيفه معين محول نمايد و وظائفش کلي عمومي و راجع به مصلحت ياران در تمام آن اقليم است نه محصور به امور مخصوصهٴ نقطه‌ای از نقاط امريه و تمام محافل خصوصي در هر اقليمي در ظل محفل مرکزي خويش و مطيع و منقاد اجرائات آن. هر امر مهمّی که راجع به مصلحت عموميّه\| ياران در آن اقليم است و نفعش به عموم بهائيان در آن اقليم راجع بايد در تحت اداره محفل مرکزي باشد و به لجنه‌ای از لجنه هاي اين محفل مرکزي محول شود تا در نهايت اتقان اجرا کزدد و سبب عزّت و پيشرفت امرالله شود و چون عده ياران در مدينه منوره طهران بعونه و عنايته برکت الهيه تزايد عظيمي يافته اگر چنانچه محفل روحاني حاليه آن مدينه صلاح داند کيفيت انتخاب محفل خصوصي آن مدينه را مشابه و مطابق کيفيت انتخاب محفل مرکزي نمايد يعني اعضاي محفل خصوصي طهران رأساً انتخاب نشوند بلکه احباء اوّل وکلائي انتخاب نمايند و اين وکلا از بين تمام احبا در مدينه طهران نه نفر انتخاب کنند اين نه نفر اعضاي محفل روحاني خصوصي طهرانند اگر چنان شود بهتر و متين‌تر و اين نظر به کثرت عده احباء در آن مدينه است و الاّ در ساير نقاط امريّه اعضای محفل روحاني خصوصي رأساً انتخاب شوند ولي محفل مرکزي هر اقليمي به نص مبارک منتخب منتخبين است. باري اين اقدامات و تأسيسات هر چند از تمهيدات مهمه و مشروعات لازمه ولي زنهار زنهار بدين واسطه امر مهم تبليغ تعويق گردد و در ترويج کلمه الله و بثّ تعاليم الله تعطيل و فتور حاصل کند يوم يوم ترويج است و هنگام هنگام نصرت و تبليغ. اين خطاب روح دهنده حضرت عبدالبهاء را بياد آريد: " اي بندگان آستان مقدس جنود ملاء اعلي در اوج علا صف بسته و مهيا و منتظر و مترصد مرد ميدان و فارس عرفان که به محض جولان نصرت نمايند و تأييد کنند و قوة الظهر گردند پس خوشا به حال فارِسِي که اسب جَوَلان دهد و طوبي از براي دليري که به قوت عرفان در ميدان برهان بتازد و صف جهل بدرد و سپاه ضلالت شکست دهد و عَلَم هُديٰ بلند کند و کوس غلبه بنوازد تالله الحق انّه لفي فوز عظيم و ظفر مبين و ان هذا هوالفضل البديع و البهاء عليکم يا احباءالله القديم."

نفس اين ندا در اين اوان دمادم از عالم بالا از حضرت عبدالبهاء به گوش سپاهيانش در ملک ادني\' واصل درنگ ديگر ممکن نه و تأمل جائز نيست, ميدان وسيع است و اسباب مهيا, يقين است که موفق خواهيم شد. ٢۷ شباط ١۹٢٣ / ١١/ رجب ١٣۴١ (بنده آستانش شوقي)

صفحه ٢۸\--

تعرضات انام و پيشرفت امر ابهيٰ و وسعت تشکيلات در ممالک

در قفقازيه در برده قره باغ تزييد شماره بهائيان موجب هيجان متعصبين گرديد و همينکه آقا ميرزا قربانعلي زنجاني از مبلّغين موصوف و در دو بخش سابق و آقا مشهدي اسکندر گنجه که محض تبليغ از عشق آباد به آنجا رفته نشر نفحات الهيه نمودند, مراجعت کردند. شورش نمودند و مسافرخانه بهائي را در بسته ولي حکومت مرکزي به موجب شکايات که از جانب اين طايفه شده, مسافرخانه و مشرق،الاذکار را مفتوح نمود و لوحه امری درآن نصب گرديد و در بادکوبه تأسيس کتابخانه و قرائت خانه بهايی شد و نيز در اشتوتکارت و اشلينکن روزنامه بهائي بنام شمس حقيقت و بنام حقيقت و مجله به زبان اسپرانتو دائر گشت و در عقب آنچه در دو بخش سابق مسطور گرديد آوازه اين امر در امريکا و بلاد روسيه و هند شدت و علو يافت و درين سال ١٣۴١ فاضل مازندراني با عائله،اش حسب دستور مبارک ولی امر در سرتاسر ايالات متحده امريکا و کانادا و ايراد خطابه و نشر و تعزيز اين امر رفت و آواره هم در انگلستان سير و سفر کرد و ميس مارثارت از امريکا به شرق برانگيخته شد و نيز در اين سال ١٣۴١ سومين انجمن نمايندگان بهائيان هند و برما که در کراچي تحت رياست و تنظيمات ميرزا محمد رضا معروف به پرفسور شيرازي انعقاد پذيرفت و در روزهاي 23- 28- 29 دسامبر 1926 خطابه‏هاي عمومي ايراد گرديد و تفصيل امور و واقعات در مجله البشاره بهائي هند مندرج و منتشر گشت و درين سال حاجي ميرزا حسن نکو... براي نشر نفحات در هندوستان از ايران اعزام گرديد و نيز درين سال در قطر مصر قانون حرّيت اديان پذيرفته گرديد و در جريده القلم شرحي در وصف اين امر نشر شد و نيز در ايران محفل روحاني طهران ورقه اخبار امري شامل حادثات امري ايران و جهان بخط و شکلي زيبا تأسيس کرد.

> \-\-- صفحه ٢۹\--

تضييقات و تعرضات و تعديات بر بهائيان در ايران

در آباده از سال ١٣٣۸ که عده هيجده تن از اهل بهاء رهسپار ارض حيفا محض زيارت شدند و متعصبين به هيجان آمده نسبت به برخي از مظلومين ضرب و توهين نمودند و بعضي از جوانان بهائي ضارب را تأديب کردند و شيخ الاسلام به حمايت برخاست و تنی چند از اين طائفه را حبس حکومت داد و به والی فارس فرمانفرما تلگراف کردند که ممانعت از سفرشان نمايد ولي او جلوگيري مفاسد نمود الي سال ١٣۴٢ معاندين آباده و توابع پيوسته متعرض اهل بهاء شده و زدند و اهانت کردند. و لاسيماً حاجي علي عطار موجب اشتداد بغض و عناد گشت چنانکه معاندين به آن طالب دين تعرض و آزار کردند و تني چند ديگر را مضروب و مجروح ساختند و در مساجد و بر منابر به سبّ و لعن پرداختند و در سال ١٣۴۰ ميدان فساد شدت يافت و درين سال ١٣۴١ باعث تعرض و فساد گرديد چنانکه در هر گوشه و کنار به اذيت و آزار آنها پرداحتند و برخي از مومنين تاب نياورده و ظالمين را تأديب نمودند و حکومت محل اقداماتي در رفع ظلم نمی،کرد و دائره عدليه از مسلمين حمايت می،نمود تا آنکه بهائيان آن منطقه و توابع مجتمعاً به دارالحکومه در آمده ماوقع را گفتند و از حکمران تعهد و التزام گرفتند که نبايد بدينطريقه کار به مصالحت باشد ولي معاندين وفا به تعهد نکرده متعرض بعضي از بهائيان شدند و از برخي بهائيان نظامي تأديب ديدند و مفسدين را بهانه بدست آمده, فتنه برانگيختند و به ديگر بلاد و حتي به عراق عرب نزد علماء نوشتند و قصد قلع و قمع اين فئه بر ضمير بستند و در قراء تابعه از زرين آباد و همت آباد سخت به ايذاء اهل بهاء همت نهادند و برخي را چندان زدند که بدن سياه و مجروح گشت و لاسيماً در قريّه کوشکک مفسده شديده برپا کردند چنانکه بعضي از مومنين اين امر را سر بشکستند و ناچار مقاومت به ميان آمد و تني چند از شريران نيژ بدست عدّه،ای از دليران شجاع بهائيان تأديب و مجازات ديدند و بالاخره حکومت و نظاميان و اعضاء عدليه مداخله کرده شانزده تن از مومنان قريه را بعنوان ضارب به آباده آورده و در نظميّه محبوس ساختند و به تعذيب و آزار پرداختند و به اقدامات محافل روحانيه حکم تلگرافي از والي فارس رسيده, مستخلص گشتند و هنگاميکه براي تفتيش اين واقعه در قريه کوشکک رجال ونساء در تحت ضرب و تضييق بودند و گروهي به کوه و بيابان گريختند تني از نسوان يعني مادر هشتاد ساله آقا عبدالله هلاک گرديد.

فتنه در شاهرود

در شاهرود فتنه برخاست که افروزنده آن شيخ احمد نام ملاّي بلد و مؤلف ردّيه بنام الحقّ المبين به مقاومت اين آئين بود و سالها به ميراث پدري مايحتاج زندگی او به عهده مجتهد نيک رفتار وخوش کردار بود و باکربلائي ميرزا محمد اصفهاني از معاريف مومنين و متنفذين حسدو عداوت داشت و چند سالي قبل در زمانيکه يزدی،های متعصب مقيم بلد به رقابت و حسادت با ميرزا محمد کاظم اف يزدي ساکن و تاجر بلد رقابت و با پسرانش پيوسته نزد آخوند شکايت و هيجان اظهار ميکردند آقا محمد اسمعيل برادر کربلائي ميرزا محمد از بهائيان کامل و رشيد بموجب شکايات پي در پي جمعي از اهالي راجع به تعديات شيخ احمد موافقت کرده به تحريک عليمحمد نام جعفراف اصفهاني بديده سوء و از دسيسه به قلم علی اکبر منشی که تحريک نمود مقالاتي در باب تعديات شيخ به جرائد و غيرها نشر داد و آن دو محرمانه خبر به شيخ رساندند تا به تمام قوي به استيصال مظلومان برخاست و اهالي را به تشکيل جلسات کشيده روضه خواني در مساجد و منابر و انجمن های به نام قائم و مهدي و حسيني برافروخت و در آن هنگام ميرزا رضا ..واضح (دل آمده) رئيس پست حمايت ميکرد و زوجه محترمه بهائيه اش بنام جلاليه بنت حاجي فرج موصوف در بخش ششم با نهايت شهامت و قوت ايمان مابين زنان و مردان رؤساء دوائر دولت تبليغ ميکرد و محفل آيات و اجتماعات نمودند و آقا ميرزا حسن رحماني نوش آبادي ناشر نفحات اين امر وارد شده و به نشر امر پرداخت و موجب هيجان حسد و عناد متعصبين و مغرضين گرديد و شيخ احمد با حاکم و رئيس نظميه همقرار شد و ميرزا حسن رحماني مذکور که به خانه کاظم‏اف بماند پيام فرستاد.

سال هفتاد و نهم ========= واقعات سال ١٣۴١ هجری قمری ======== صفحه ٣۰

که چرا مردم عوام را گفتگو کرده از دين و مذهب بيرون ميبريد اولي آنکه من و تو بر تپه در خارج بلد تنها نشسته صحبت کنيم و ميرزا حسن جوابی برايش نوشته با هم بيرون شهر رفته و محاجه کردند و تجار دسته بندي نمودند. دستهٴ با ميرزاعبدالحسين روحاني يزدي مقابل شدند و جمعي با کاظم‏اف روبرو گشتند و گروهي با ميرزا اسمعيل بانِک به ستيزه برخاستند و عده از بهائيان اهل بازار نزد ميرزا غلامحسين راسخ آمده شکايت از بهم خوردگي بازار و عدم کفايت و لياقت حکمران کردند و راسخ با حکمران گفتگو نمود . او چنين جواب گفت که بهائيان مهر محفل روحاني خود را که غيررسمي است انتشار مي،دهند و شيخ احمد کَس به خانه راسخ فرستاده, پيام کرد که مردم ميگويند بهائيان قرآن را اوراق کرده و زير فرش می گذارند و زنانشان بي حجاب با مردان مي نشينند و چون ايام عيد رضوان رسيد بهائيان جشني مفصل گرفته معاندين به چند تن دستور دادند تا در بازار علناً سبّ و لعن کردند و دفعتاً بازار بسته شد و عموم مردم با چوب حمله بردند و بسوي تلگرافخانه شتافتند و فرياد برکشيدند که رئيس پست بابي نمي،خواهيم و هر سو دويدندکه تني از بهائيان را بچنگ آرند و رئيس نظميه به پستخانه نزد ميرزا غلامحسين رفته اظهار داشت که من با اين اوضاع چکنم و او به تشدّد و غلظت تمام جواب گفت که باش تا فردا جوابت رو بگويم و در چنان احوال کاظم،اف پياده مقدار يک فرسخ از شهر بيرون شتافت و عبدالحسين روحاني و محمد اسمعيل بانِک به منزل رئيس پست رفتند و مقرر بود که شب عيد جشن بگيرند و بر بهائيان بتازند و صغار و کباري بکشند تا کار به درجه اي رسيد که عموماً آنان را از معاملات عمومي منع کردند و معامله و تجارت را از ايشان بريدند و درويشي را که واداشته بودند در بازار به خواندن اشعار و مدايح پيغمبر و ائمه اطهار پردازند دستور دادند که نسبت به آنها سبّ و لعن کند و اين عبارت هم گويد بر فاطمه زهراء بابيان لعنت و اولياء امور چون با شيخ مذکور موافق و مرافق بودند مخالفتي ننمودند و سلطان حسين،خان صاحب منصب نظامي با دو تن از نظاميان به صرف مقتضاي فطرت نيکش دست درويش را گرفته بسوي دائره خود کشيد و تأديب نموده محبوس داشت و اين موجب شد که اهالي برافروختند و بازار را بستند و به محبس ريخته درويش را بيرون آوردند و صاحب منصب نظامي به علت قلت نظاميان و تخويف و انذار حکمران بدار الحکومه پناهنده گشت و حاکم از شيخ خواست که دستور به اهالي دهد تا به شغل و کار خود قرار گيرند و چنان هم شد ولي براي پانزدهم شعبان سه شبانه روز چراغان کرده آنچه خواستند راجع به اين امر بر زبان آوردند و راسخ بموليتر خبر داد و روز بعد تلگراف عزل کل رؤساء ادارات از نظميه و حکمران و غيرهما رسيد و هم حکم شد که شيخ احمد تبعيد به خراسان شود و لذا شهر بکلي ساکن و آرام شد آنگاه عده اي نظامي از سمنان بيامد و رئيس نظميه را به جرم عدم اقدام در امنيت بلد به سمنان و طهران فرستادند ولي طولي نکشيد که حسب اقدام شيخ در شاهرود و حمايت ديگران باز هم او به رياست نظميه شاهرود برقرار گشته بيامد و پس از چندي رياست بدست ديگري افتاد که نهايت انقياد از شيخ داشت و حکمران نيز چنين بود و اوضاع به چنان حالي امتداد يافت تا در اين سال ١٣۴١ شيخ احمد به بهانه اينکه رئيس ارزاق شاهرود بهائي است اهالي را بشوراند که به تلگراف خانه رفته, تلگراف به دولت کنند ولي غفلتاً به خانه آقا ميرزا محمد کاظم،اف امري ريخته, غارت کردند و پسرش عبدالحسين را گرفته انبوه انام ضرب و جرح رساندند تا آنکه گماشته حکومتي رسيده ايشان را زنده از چنگال اهالي گرفتند و به خانه آوردند و چند روزي طول کشيد تا بهبودي يافته و از اين هنگام بهائيان شاهرود غالباً متفرق شدند.

قريه حصار

و در قريه حصار خراسان شيخ عبدالکريم با يکي از معاندين را چند مجلد از کتب اين امر بدست آمد و ملا عبدالغفار بهائي را به خانه خود برد تا کتب را به وي دهد و قصدش اهلاک آن مظلوم بود.

سال هفتاد و نهم ========= واقعات سال ١٣۴١ هجری قمری ======== صفحه ٣١

ولي او ملتفت شده بگريخت و قصد شيخ را براي بهائيان بيان کرد و همگي پاس احتياط را مرعي داشتند و هرگاه يکي از آن مظلومان از قرب با يک متر معين از شيخ مذکور می گذشتند و دچار حمله و غارت اتباع او ميگشتند و او با رئيس نظاميان تربت که عداوت داشت سرُ سری نموده و به اذيت مظلومان متفق گشته و با جماعتي از طلاب مدارس دينيه و اشرار به اتفاق ملا عطا نام روضه خوان حصار در آمد و در صدد بتعرض مظلومان شد ولي وجوه بهائيان قبلا از محل گريختند و من بقي را شيخ در محلی جمع و به توبه دادن مجتمع کرد و همدستانش برای صيد بهائيان متفرق شدند و در آن حال دوازده کودک بهائي را دستگير کرده, چندان زدند که اولياءشان مدت دو ماه به معالجه پرداختند آنگاه بار ديگر باز آمدند و شيخ حسين نامي از جوانان بهائي را دستگير کرده چندان زدند که اولياءشان مدت دو ماه به معالجه پرداختند آنگاه شبانه باز آمدند و شيخ حسين نام از جوانان بهائي را دستگير کرده با خود برده اصرار و اجبار بر سبّ و لعن کردند و چون جوانان مظلوم استقامت می،ورزيد حسب امر شيخ چندان زدند که يقين بيهوش نمودند و مدت سه شبانه جسد نيم کشته اش در خرابه بيفتاد و مردم همي سنگ انداختند تا بالاخره پدرش که مسلماني بود او را در ربود و تا دو ماه به معالجه پرداخت و شيخ حسين بهبودي يافت ولي دو چشمش نابينا گرديد و در واقعه مذکوره جمعي از بهائيان حصار به نامق پناه بردند ولي در آنجا مامني نيافتند و اهالي تعرض کردند و عموم بهائيان را با آنچه متعلق به آنان است نجس خوانده از ورود به گرمابه عمومي و اصلاح موي سر و روي در دکه ي سلماني ممانعت نمودند.

شهميرزاد,سنگسر و سمنان

و در قصبه شهميرزاد انبوه متعصبين به تهييج مفسدين و معاندين عکس،های مبارکه را در ميدان و محال اجتماع عمومي همي،گرداندند و شادي و سخريه کردند و در ان حال گلعلي حُر نام از بهائيان سنگسر را که با پسرش حسين از مصيف مراجعت مي،کرد, گرفته چندان زدند که يک انگشتش در هم شکست و نيز در قصبه سنگسر و در شهميرزاد و سمنان تهييج اهالي شد که شکايت به دولت کردند که بهائيان معبد براي خود مي،سازند و وزارت جنگ به حکومت نظامی سمنان دستور داد و حسب اوامر رئيس نظميه سمنان با جمعيت خود و عده اي از مسلمان و سي قزاق و جمعي از رعاياء قراء و هم از ملاهاي شهميرزاد با انبوه اهالي قصبه متفقاً ريخته ١۵ نفر از بهائيان آنجا را گرفته به قريه طالب آباد واقعه به قرب قصبه که حاکم در آنجا بود برده توقيف کردند و تمامت جمعيت مسلمانان به مشرق الاذکار ريخته اعتنائي به شيون و فغان زنان بهائي نکرده بر سقف بناء نفت زده, سوزاندند و بناء را به آب بسته ويران نمودند و مدرسه حسينيه نونهالان بهائي را خراب و پريشان ساختند و پانزده تن مظلومان را به سمنان برده, حبس نمودند و معدود رجال بهائي سنگسر شبانه نهاني سوي قصبه فيروزکوه شتافتند و از سوي ديگر جمعيت رجالي که در مصيف بودند شنيدندو بيتابانه دويدند و دو گروه نيمه راه با يکديگر پيوسته و بهائيان متجاوز از هفتاد تن شده به تلگرافخانه فيروزکوه قرار گرفته به مخابره با دولت پرداختند ولي اهالي قصبه به تحريک معاندين سنگسر و شهميرزاد و سمنان در تلگرافخانه را محاصره نموده مظلومان را سنگباران کردند و جمعي از دليران را طاقت نمانده بر بام برآمده بر محاصرين حمله برده همه را دور ساختند و گردان نظامي خبر يافته با عده اي رسيده مردم را متفرق نمود و از بهائيان خواهش نمود که از تلگرافخانه در آمده به دامنه کوه قرار گرفته مخابره به مرکز را مستمر داشتند و جواب رسيد که همگي به سنگسر بروند و محبوسين مستخلص باشند و لاجرم فتنه بخوابيد و مظلومان همه به محال خود وارد شدند.

سال هفتاد و نهم ========= واقعات سال ١٣۴١ هجری قمری ======== صفحه ٣٢

همدان

و در همدان که تفصيل عزّت اين امر را در آن محله و توابعش در ضمن بخشهاي سابق نگاشتيم چنانکه رضا قليخان مردي مالک ثروت و صاحب مکنت و احترام در قريه خانباغي به سال١٣١۶ محلي ابتياع و به شهر آمده بود و به ملاقات و مکالمه برخي از اين طائفه فائز به عرفان و و ايمان بديع گرديد و در آن قريه برادران و جمعي از اعاظم و علماء را تبليغ نمود و چون پس از پدر لقب و منصب سلطانی فوج داشت به مأموريت قسمتهاي مختلفه ميرفت و همه جا جمع را هدايت نموده هر چه مردم همهمه نمودند منجذبتر گرديد و ابياتي عاشقانه خطاب به محبوب ميسرود و عريضه معروض داشته درخواست وصول به شهادت نمود ضمن دفاع دليران درين سال حاجي ابراهيم پروين دندانساز از بهائيان معروف را در حين عبور از بازار جمعي از اهل سوق احاطه کرده ضرب بسيار وارد آوردند و به شعبه کلانتري کشيده حبس نموده و شهرت دادند که به مجتهدين سقط گفت و روزي ديگر اهالي برآشفته از ملايان فتوي قتل گرفتند و خواستند بازار را بسته متفقاً ريخته وي را بکشند و رئيس نظيمه نصرت خاقان بن احتشام الدوله با معاونش عبدالحسين ميرزا هم از قتل و غارت و هم از نهب خانه و هم از ضرب و آزارش در جلوي مدرسه بزرگ ممانعت کردند بلکه در جلوي نظميه هستاد تازيانه زده رها نمودند.

مراغه

و در مراغه مشهدي نصير و ميرزا باقر بهائي را به افتراء و بهتان سوزاندن قرآن عنوان کرده بازار بسته شورش بپا نمودند و نزديک بود فتنه براي عموم اهل بهاء فراهم سازند ولي اسکندر خان نام مقدم به صرف حق پرستي و اسلام دوستي حقيقي ايستادگي کرده مفتريان و فتنه انگيزان را مخذول ساخت و چون او به نمانيدگي از مراغه براي مجلس شوري به محفل مراغه از محفل طهران خواست که از وي قدرداني و توقير کنند.

طهران

و در طهران برخي از مغرضين براي ميرزا علي اکبرخان روحاني ميلاني محب السلطان منشي محفل روحاني طهران که رياست محکمه اداري در نظميه داشت فرياد و فغان بلند کردند که از خدام فعّال امر ابهيٰ است و الواح و آثار را به خط زيباي خود طبع و نشر مينمايد و حاجي آقا جمال اصفهاني و بعضي ديگر از اعلام مجتهدين را هم تحريک نمودند و در آن اثناء حادثه غريب ديگر روي داد که مساعدت به مقصودشان کرد و مختصر آنکه تلاميذ مدرسه يهود با برخي از يهوديان به هنگام عبور با حاجي شيخ‏عبدالنّبي مجتهد در حاليکه سوار بر حمار با اتباع و اعوان ميگذشت تصادف نمودند و حمار رم کرد و آقا متغير گشت و اعوانش مزاحم کودکان و ديگر کليميان شدند و نسبت به آقا مقداري توهين و تحقير به عمل آمد و به اثر ماوقع بضديّت با يهود هيجان عمومي برخاست و دکاکين و بازار بسته شد و امنيت قوم يهود مورد خطر واقع گرديد و سفراء با اولياء دولت مکالمه کردند و دولت با سردسته هاي اشرار گفتگو نمود و آنان چنين اظهار کردند که اگر دولت ميخواهد اين فتنه بخوابد بايد ميرزا علي اکبرخان روحاني را از نظميه خارج نمايد و دولت پذيرفت و درستداهل سوئدي رئيس نظميه حکم قوام السلطنه رئيس الوزراء را ابلاغ و روحاني را از نظميه خارج کرد و فتنه خاموش گشت.

تجديد انتخابات به سال ١٣٠٢ در ايران طبق دستورالعمل جديد

در سال ١٣٠٣ توقيعي چنين مبين و مؤثر از حضرت ورقه مبارکه عليا رسيد " حضرات اعضاء محترم محافل مقدس روحاني و عموم احبّاي الهي و اماء الرحمن عليهم و عليهنّ بهاءالله الابهيٰ ملاحظه فرمايند:

هوالمحبوب

بندگان آستان جمال ابهيٰ و ياران عزيز عبدالبهاء قلم قضا چنين امضاء فرموده که اين بيت احزان همواره همدم مصائب و آلام بی پايان باشد هنوز غمام مصيبتی متلاشی نگشته سحاب همّ و غمی جديد مرتفع شود و سايه بر افق دل و جان افکند . بهره و نصيب اين دل شکسته ناتوان و ورقات مقدّسه سدرهٴ رحمن از بدو طفوليّت تا کنون از ثمرهٴ شجرهٴ زندگانی همين بوده هيکل مقدّس مشبّك نقطه اُولی روح ماسواه فداه در مقام اعلی روبرو است و اجساد نازنين

سال هفتاد و نهم ========= واقعات سال ١٣۴١ هجری قمری ======== صفحه ٣٣

شهدا در مقابل نظر . زندان طهران جمال قدم و اسم اعظم ارواح المقربين لعتبته السامية فداء و نفی و سرگونی آن ذات اکرم بمدن و بلاد و اخيراً بسجن مُظلم عکّا نقش خاطر . بلايا و رزايای حضرت عبدالبهآء ارواحنالرمسه الأطهرفداء و حوادث جسيمه و وقايع عظيمه مدّت حيات مبارکش بر لوحهٴ دل مثبوت و ناله‌های سحرگاهيش بر صفحهٴ قلب منقوش و انين و حنين فوأد نورانيش در گوش هوش و بديهي است كه مصيبت عظمی صعود جمال کبرياء چگونه بنيان وجود را منهدم ساخت و شعله نار فراقش اعضاء و جوارح را محترق نمود . هنوز سرشك خون از ديده‌ها قطع نگشته و زخمِ دل التيام نيافته منادی قضا بوقوع بليّه کبري و رزيّه دهماء عروج حضرت عبدالبهآء صلا داد و اين غمزدگان را يكباره به آتش هجران محترق ساخت و ظلمات احزان سراسر محيط به اين خاندان و دودمان گرديد . ياران جمال مبارك آيا منظور آن وجودات مقدّسه مبارکه از تحمّل آن آلام و مصائب چه بود و مقصود آن ارواح لطيفه نورانيّه از قبول آن صدمات و مشقّات چيست هرمنصفی شهادت دهد که جز اصلاح و پاکيزگی نوع بشر از نقائص عالم امکان و ترقّی و تقدّم و متّصف نمودن بفضائل جهان انسان مقصد و مرامی نبوده چنانچه بفضل اللّه و الطافه آثار آن کلمات باهر و انوار آن مواهب در اقطار عالم لائح و ظاهر شجرهٴ امر رحمانيّه يوماً فيوماً برومند و تنومند گردد و دوحه قدس صمدانيّه آناً فآناً بر نشو و نما بيفزايد و سايه بر مستظلّين در ظلّ ظليلش افکند و معلوم است که ثمرات آن شجر چه و بار و بر آن چيست محبّت صميمی, الفت حقيقی, ،اخلاق ملکوتی,، صفات رحمانی,، مودّت و مهربانی خضوع و خشوع و فرزانگی ،ظهور و بروز شؤن ربّانی فواکه و اثمار طيّبه آن سدرهٴ قدس صمدانی است . مقصد آن وجودات مبارکه و هياکل مقدّسه از تحمّل محن و آلام در يك قرن تمام برای اثبات اين حقيقت و تحقّق اين کيفيّت بوده که اخلاق انسانی عموماً و ياران عزيز الهی خصوصاً تعديل گردد بقسمی که از نَفَس و قَدَم و قيام و سکون و حرکت و ساير شؤن آنها نمايان گردد و ما به الامتياز و الافتراق از محتجبين و غافلين چون شمس از ظلّ مبيّن و واضح و لائح و مبرهن آيد . هر چند بقوّهٴ تأثير کلمة اللّه هُويّات و کينونات احبّا اللّه و ثابتين بر عهد اوفی منجذب بمغناطيس محبّت اللّه است و در هر ديار و کشور باين امتياز مشتهر و باين انوار منوّر ولی چيزی که هست اينست تا عوارضات كه منبعث از عالم جزئيّات است بكلّی مضمحل و محو در كلّيات كه آن سنوحات رحمانيّه است نگردد آن جلوه اصلی حقيقی چنانکه بايد و شايد چهره نگشايد و حسن جمال ننمايد و آن اينست که هر نفس ثابتِ راسخی بلايا و رزايای آن طلعات قدسيّه را همواره بخاطرآورد و بر مظلوميّت آنان رحم کند و بر امر اللّه و شريعت اللّه و بخون شهدای سبيل اللّه ترحّم نمايد صَلاح امر را مقدّم بر هر صَلاحی داند و عزّت امر را بر هر عزّتی ترجيح دهد . هر حادثه‌ای را خواه جُزئی و يا کلّی بحسن نيّت و خلوص طويّت مقابلی نمايد و شريعت اللّه را که محض الفت و اتّحاد تأسيس و ايجاد شده وسيله اختلاف نکند . حضرت عبدالبهآء ميفرمايد : اگر دين سبب اختلاف شود بی د‌ينی البتّه بهتر است . باری امروزه نيز حضرت غصن ممتاز و وليّ امر ربّ بی‌نياز همواره مترصّد و منتظر بل آرزوی دل و جان مبارکشان اينست که اين حقيقت که ظهور و بروز فعاليّت و ما به الامتياز اهل بها از ديگران است از هويّت هر فردی از ياران در عالم فعل در کمال وضوح جلوه نمايد . معلوم است که هنگام افول شمس ميثاق و نيّر عهد محبوب آفاق ارواحنا لرمسه الأطهر فداء حضرت غصن ممتاز در خارج بقعه نوراء تشريف داشتند و چون خبر وحشت اثر مصيبت کُبري بسمع انورشان رسيد بقسمی متأثّر و متألّم و محزون گشتند که از وصف خارج است . با تکسّر مزاج و قلبی پر حسرات وارد بقعه مبارکه شدند .

سال هشتادم ========= واقعات سال ١٣۴٢ هجری قمری ======== صفحه ٣۴

در آنوقت اهل فتور نيز در نهايت طغيان و شرور بنشر مفتريات سرّاً و جهاراً مشغول بودند اين حرکات نيز مزيد تأثرات وجود مبارکشان شد, لهذا مهاجرت فرمودند و اوقاتی چند بالانفراد در تمشيت امور امريّه و ترتيب مصالح و مؤسّسات روحانيّه و تضرّع و دعا و مناجات بدرگاه عزّ صمدانيّة گذراندند و بحمد اللّه از الطاف الهيّه در مدّت مهاجرت مبارکشان بقسمی آثار ثبوت و رسوخ و استقامت و يگانگی و اتّحاد و محبّت و شور و انجذاب و الفت از ياران و اماء الرّحمن در شرق و غرب و ارض اقدس نوراء عموماً ظاهر و باهر شد که از يك طرف مرکز نقض و فتور و بدخواهانِ مغرور را از رخنه در امر اللّه مأيوس و مخذول و مقهور نمود و از طرف ديگر مراتب مذکوره و صفات ممدوحه احبّا سبب تسلّی خاطر نورانی ايشان گرديد . پس با صحّت تام و سرور کامل مراجعت ببقعهٴ نوراء فرمودند و بانجام وظايف مقدّسه خويش پرداختند و چون امور مهمّه کثيره و مشاغل وفيره متراکم بود و عرائض و مکاتيب از افراد و جماعات نيز مستمر و از عدم فرصت جواب يکان يکان غير ميسّر لهذا از مکاتبات فردی صرفنظر فرموده و بخطابات عمومی بمحافل مقدّس روحانی مباشرت فرمودند و تکاليف و دستور العمل را باوضح بيان تبيان نمودند و کلّ ياران الهی با عالمی سرور و جهانی مسرّت و حبور آن تکاليف اساسيّه معنويّه را تلقی نموده باجرای آن قيام کردند و مقدمات امريّه باين نحو هر دم رو بتقدم و در هر جا رو بعلوّ و ارتقاء گذاشت . در آن اثناء که ورود عرائض مستمر در يکی دو عريضه مضامين مدّل بر اين بود که در بين بعضی ( از) ياران اغبراری حاصل و کدورتی موجود و همچنين برخی چنانکه بايد و شايد احترام و تمکين تام از محفل مقدّس روحانی خويش نمينمايند . معلوم است که اينگونه اخبار بالصّراحه و يا باشاره چه تأثيری در قلب مبارك حضرت وليّ امر اللّه دارد و چه انعکاس ناموافقی افکند . لهذا کرّة اخري انحراف مزاج برای وجود مبارك رخ داد پس باصرار و الحاح فانيه و التماس و ابرام اهل حرم و رجا و تمنای طائفين حول در تابستان گذشته مسافرتی فرمودند و بسيار مفيد واقع شد و صحّت و عافيت کامل حاصل گشت و از اثر بشارات روحانيّه که از اطراف و اکناف از محافل مقدّس روحانی و ساير مجامع و انجمن‌ها حتّی از افراد احبّاء پی در پی ميرسيد چنان خاطر نورانی مسرور و قلب ربّانی مشعوف که پس از مراجعت از سفر تابستانی از شدّت حبّ و تعلّق بياران رحمانی حتّی بافراد ياران بمخابره پرداختند و در محافل و اجتماعات دائماً تمجيد و ستايش و اظهار رضايت از عموم بندگان آستان جمال مبارك و ياران با وفای عزيز عبدالبهآء ميفرمودند ولی متأسفانه باز در بعضی عرائض استشمام عدم روح و ريحان در بين بعضی از دوستان فرمودند و عدم احترام برخی نسبت بمحافل روحانی . تا اينکه در اين اوقات از اين قضيّه نيز مجدّداً قلب مُبارك محزون و متأثّر و مصمم بر مهاجرت شدند اين فانيه و اهل حرم و عموم ورقات مبارکه بقدر امکان محض ازاله و رفع تأثرات از فؤاد (*فوأد*) لطيف مبارک در حضور انورشان عنوان بشارات روحانيّه امريّه که از اطراف متتابعاً بفضل اللّه وارد و همچنين ثبوت و رسوخ و استقامت و محبّت و جانفشانی عموم احبّا را در شرق و غرب عالم معروض و اظهار داشتيم و التماس بر تغيير اين تصميم نموديم مقبول نيفتاد فرمودند :

( قلب من حسّاس است همان نحويکه کدورت بعضی را از يکديگر احساس ميکنم و صدمه ميخورم همانطور صفات و خصائل ممدوحه احبّا را نيز تقدير مينمايم بل بحدّی عزيز ميشمرم که در صورت الفاظ نگنجد . بعد از مصيبت کبري يگانه تسلّی قلب من همانا استقامت و وفا و محبّت احبّا بجمال مبارك و حضرت عبدالبهآء بوده قدر و منزلت اين صفات حسنه بجای خود محفوظ و نهايت امتنان و تشکّر را از کافّه احبّاء اللّه و اماء الرّحمن در اين موضوع دارم ولی اين شور و عشق و محبّت بتنهائی سفينهٴ امر را بساحل مقصود نرساند و مدّعای اهل بها را بر اهل عالم ثابت نکند .

سال هشتادم ========= واقعات سال ١٣۴٢ هجری قمری ======== صفحه ٣۵

احبّا بايد برای حفظ و صيانت و ازدياد عزّت دين اللّه بوسائط فعّاله تشبّث نمايند و آن اينست که از شدّت محبّت پرستش يکديگر کنند و کدورت از همديگر (همدگر) را بقلب خود راه ندهند . اگر فی المثل بيگانگان از ياران سؤال کنند که امتياز شما از سايرين چيست . اگر در جواب گويند که در سبيل عشق و محبّت بمرکز امر جان و مال فدا و ايثار نمائيم عالم متمدّن باين جواب اکتفا ننمايد و خواهند گفت که محبّت و فداکاری شما از برای شخص واحد امراض مزمنهٴ عالم اجتماعی را امروز ( امروزه ) درمان ننمايد و علاج نکند اگر گويند که دين و آئين ما دارای تعاليم و مبادئی است که دانايان روزگار انکار آن نتوانند جواب شنوند که مبادی و تعاليم عاليّه وقتی سرايت در خلق امکان نمايد و امراض قتّاله هيئت اجتماعيّه هنگامی شفا يابد که مدّعيان و پيروان آن خود ( اوّل ) بآن عامل شوند و قدر و قيمت و فوائد آنرا در حيات و معاملات يوميه خود بکار برند و مجسم نمايند . اگر چنين نباشد و چنين نشود ما به الامتياز نماند و فرمودند که انظار اهل عالم امروزه در نهايت دقّت مراقب و متوجّه بياران است بايد نهايت مواظبت را بنمايند و در رفع و دفع هر کدورتی بکوشند و متابعت محافل روحانی خويش را واجب شمرند و همان قسمی که انعکاس کدورت بعضی از ياران با همديگر (*همدگر*) بر قلبم افتاده صفا و محبّت و الفت و وفاقشان با يکديگر و تمکينشان از محافل روحانی نيز بر فؤادم (*فوأدم*) منعکس خواهد شد و هر وقت چنين انعکاس و جلوه‌ای احساس نمودم فوراً مراجعت بارض اقدس نموده بوظايف (*بوظائف*) مقدّسه خويش ميپردازم . اين پيام مرا بعموم احبّا ابلاغ داريد . ) و پس از بيانات مُؤَثّره دو هفته است که از ارض اقدس حرکت فرموده‌اند . حال ای ياران عزيز عبدالبهآء وصايای مبارك حضرت عبدالبهآء که ميفرمايند : ( از حضرت شوقی افندی مواظبت نمائيد تا غبار کدورتی بر خاطر نورانيش ننشيند و شجر روحانيّتش بارور شود ) بايد اين بيان مبارك را همواره بخاطر آريم و آناً فاناً بر تذکّر و محبّت و الفت و مودّت و شهامت و کرامت بيفرائيم (*بيفزائيم*) و خواهش و رجای اين فانيه آن است که ياران الهی همّتی نمايان فرمايند و چنان بانوار محبّت اللّه بدرخشند که پرتوش جهان را روشن و منوّر سازد و قلب مبارک حضرت غصن ممتاز از اثرات آن محبّت باهتزاز آيد و بزودی انشاء اللّه مراجعت فرمايند و قبل از آنکه اين فانيه چشم از اين عالم بربندد فراق خاتمه يابد و با قلبی مسرور با ياران الهی وداع نمايم . سرور ايّام معدوده اين فانيه و حضرت حرم مبارك منوط و معلّق بهمّت آن ياران عزيز عبدالبهآءست (عبدالبهاست) و عليکم البهآء الابهی **.** فانيه بهائيه- ٢١ شعبان ١٣۴٢. **(«** ۴۸ **فقره از دستخط هاي حضرت ورقه عُليا -- صفحات ١٢۸- ١٣۷») **

و نيز در اين سال ١٣۰٢ توقيع منيع مفصل از محضر مبارک حضرت ولي امرالله در محلي که هجرت داشتند رسيده و به امر محفل تکثير نسخه و منتشر گرديد و صورت کريمه آن قوله عزّ بيانه, *" بهائيان عالم در شرق و غرب طرّاً ملاحظه نمايند در اين حين که اين مسکين از ارض مقصود مهجور و در آتش حسرت و حرمان سوزان و در گوشه از اين جهان اعتنا ننموده و در کنار چنان قلب متلاطم و روح در هيجان است که فوراً قلم را برداشته مختصراً اظهار و ابلاغ مينمايم و به اين چند کلمه که به حرفي از آن از خاطري آزرده و دلي شکسته صادر و منبعث است ياران شرق و غرب را در نهايت تألم و خجلت متذکر ميدارم که اي اهل بهاء و برگزيدگان حضرت کبريا شهادت ميدهم که حضرت اعلي و جمال ابهيٰ و روح مقدس حضرت عبدالبهاء از معراج عُلي برين حزين ناظرند و بر حال پر ملالم التف, هر سه شاهد و گواه اند که در اين دو سال پر ملال برين عاجز مستمند چه وارد گشته,*

سال هشتادم ========= واقعات سال ١٣۴٢ هجری قمری ======== صفحه ٣۶

*خبر دهشت اثر صعود يکتا مولاي شفوق و حنونم چنان ارکان وجود مرا منصعق و متزلزل ساخت که هنوز از اثر آن تأثرات شديده سکون و قرار مفقود مضمون الواح و وصاياي مقدسه و فقرات و مندرجات مُدهشِه و اوامر مُبرمِه محکمه اش چنان حمل ثقيلي بر کتف اين ناتوان نهاد و مسئوليت عظيمي توليد کرد که از وصف و بيانش عاجز و قاصرم ولي با وجود اين آلام و احزان وارده و خدمات ذکريّه و انقلابات روحيه چون ديده اميد به صبح هدايت کبرايش متوجه بود و قلب و روان به ساحت قدسش مرتبط و از روح مقدسش مستمدّ و بر تأييدات غيبيه لاريبيه اش متّکل و به وعود صريحه اش اميدوار و متوسّل اين بار گران اندکي تخفيف يافت و اين شعله حرمان في الجمله بنشست علي الخصوص که بعد از فرقت جانسوزش و اعلان و انتشار اين واقعه مولمه فئه مظلومه از مؤمنين و مؤمنات در کل اقطار و مدن و قري من دون استثناء علم استقامت برافراشتند و در نهايت رشادت و جلال و ثبات و جديت و حرارت به خدمت و حراست و نصرت دين مبين قيام نمودند و از صراط مستقيم منحرف نگشتند و به اهل نقض و فتور ادني تقرّبي نجستند در سبيل امرش و اعلاي کلمه اش جان و مال و راحت و عزت ايثار فرمودند و در ترويج کلماتش جهدي بليغ و اقدامي بديع اظهار داشته در اين موارد آنچه اجراء نمودند شايان تمجيد و تقدير است و مستحق هر گونه نعت و ستايش هر چند اين عبد قاصر از شدت تألم و دلبستگي کتباً و لساناً کما ينبغي و يليق ستايش و توصيف و تقدير و اظهار در مقابل اين موهبت عظمي و همت کبري به آن شيدائيان و فدائيان ميثاق الهي ننمود ولي شبه اي نبوده و نيست که اجرشان عندالله عظيم است عظيم همچو قيام و ثباتي از صفحه روزگار محو نگردد و اين عشق و فداکاري در ساحت کبريا فراموش نشود و نابود نگردد ولي آنچه سبب اصلي و علّت اوليه نگراني و افسردگي اين دلتنگ شده و بر غم و غصهٴٴ اين مصيبت کبري افزوده و متأسفانه اين عبد را بر نگاشتن اين نامه واداشته و توليد مشکلات متنوعه نموده که هر يک اسباب تأخر و ضعف امر مقدس الهي است همانا عدم الفت و تعاون حقيقي در بين احباءالله است نميدانيد که آثار و علائم عدم صفا در قلوب مؤمنين بلکه ادني شائبه دلتنگي و برودت و اغبرار در جمع احباب چقدر اسباب خلل و توهين و تزييف اين امراست و علت خجلت و حيرت و شرمساري اين عبد و به چه حدّي مضر و مخالف مبدأ اساس شريعت الله. چون سمّ ناقع ولو اثراتش فوراً در نزد HYPERLINK "https://reference.bahai.org/reference?language=fa&work=TM1&query=%D8%A7%D9%86%D8%B8%D8%A7%D8%B1%7C%D8%AC%D9%85%D9%87%D9%88%D8%B1&action=highlight&page=186" نمايان و مشهود نگردد روح نباض هيكل امر الله را از جلوه و نفوذ باز دارد و بتدريج منعدم سازد . تمام اقدامات و مجهودات اين سنين متواليه را از هر گونه ثمر و نتيجه و اثري ممنوع و محروم دارد و گروه مقبلين و طالبين را هزار فرسنگ از اين معين حيات و سبيل نجات دور نمايد و مشمئز سازد حقيقت ساطعه مشعشعه اين ائين مقدس را در انظار جمهور علي الخصوص در نظر متفرسين و مميزين و دانشمندان عالم بظلمات اوهام تبديل نمايد و حرمت و امتياز و شرافت و حلاوت امر بهائي را حتماً و متدرجاً از نظر يار و اغيار محو و زائل کند و محن و بلايا و متاعب لاتحصاي قدماء احبا و موسسيّن و شهداي اين امر عزيز را عاقبت هدر دهد و بذر خلاف و شقاق و فساد را در مراکز امريه پي در پي ايجاد نمايد و در نظام و پيشرفت محافل روحانيه که اليوم اس اساس بيوت عدل الهي است و يگانه محور و مرجع شئون امريه خللی عظيم و تزعزعي شديد را فراهم آرد. اين بنده شرمنده اين روائح کدره را از قبل و بعد خصوصاً در اين اواخر از نقاطي مختلفه چه دور و*

سال هشتادم ========= واقعات سال ١٣۴٢ هجری قمری ======== صفحه ٣۷

*چه نزديک متتابعاً استشمام نمود و بر شئون و حالات و معاملات و روابط اسف آور ياران با يکديگر مستحضر و واقف گرديد چقدر در اين موارد وصف حال و ذکر و بيان حقيقت واقع صعب و مشکل است ولي بحدي متهيج و متأثرم که خود را مکلف بر آن بينم که عواطف حقيقي و احساسات وجداني خويش را به آن ياران که در خدمت امرالله مونس غمخوار و سهيم و شريک من اند اظهار و ابراز نمايم و بر مقلّب القلوب اعتماد و اتّکال نموده آنچه در اعماق اين قلب مجروح است در کمال صراحت کشف و ابلاغ کنم در اين اواخر چون محافل روحانيه در اکثر نقاط اسماً تأسيس و ترويج گشت و مقدمات نظام و دستور مقدس مبارک به حسب ظاهر وضع و اجراء گرديد علائم عدم ائتلاف و قلّت ثقه و اعتماد به تدريج ظاهر و نمايان شد و يوماً فيوماً ازدياد يافت آثار تخالف و تغافل و اهمال و عدم تعاون و اهتمام و رقابت وشکايت از مضمون و فحواي مکاتيب وارده معلوم و مفهوم گشت و اسباب خلاف و شقاق به نحوي غيرمستقيم فراهم گرديد به حدي که تأسيس محفل روحاني که مقصد اوليه آن قلع و قمع ريشه هر خصومت و جدال است کم کم اسباب تفرقه و نزاع و تجزي و جدال در بين احباب گرديد و قوه دافعه کلمه الله را محبوس نمود و روح آزاد پر تأثير اين امر مبارک را از جريان و سريان باز داشت حتي در بعضي مواقع علي الخصوص در نقطه که مجاور ارض مقصود است توليد بغض و عناد و سستي و کراهت نمود و اسباب تمرّد و توهين و مخالفت گشت و بيم آن بود که لطمه به اساس و وحدت جمع اهل بهاء وارد گردد حزم و متانت در مقاومت و قلع ريشه فساد بر رخنه و خلاف ميافزود و سکوت و عدم اعتناء مخلّ در نظام امر و مروّج مقاصد سيئه ي خود خواهان مي،گشت ديگر معلوم است که از اين حوادث مؤلمه و امور مشوّشه چقدر تکدّر و تحير و اضطراب حاصل اگر اجراي وصاياي مقدسه و ترويج مصالح محافل روحانيه امرالله را از نشو و نما و ارتفاع و تقدم باز دارد ديگر چه وسيله و چاره اي از براي اي بيچارگان باقي اگر در اولين قدم وهن و فتور حاصل جلوه و ظهور نواياي مقدسه ديگر چه وقت ممکن اگر پيروان اين امر مقدس که نجات دهنده عالميان است و ادعا و مقصدش احياء جهانيان به منازعه گرفتار و مشغول اند و از الفت و صفا محروم چگونه علم وحدت عالم انساني را در قطب آفاق مرتفع سازند اگر بهائيان ضعيف و عليل و سقيم اند و خود از درياق اعظم بي بهره و نصيب چگونه توانند علل و اسقام مزمنه و امراض مستوليه بر افراد و ملل را شفاي حقيقي دهند اليوم اساس اعظم وميزان اکمل و اتم و فارق بين حق و باطل اخلاق است نه اقوال هر حزبي که داراي آن باشد مؤيد است و من لدي الحق و هر طائفه از آن محروم باطل است و از فضل و تأييد الهي ممنوع نام ونشان دليل و برهان اگر مؤيد و توأم به حسن روش و سلوک و اخلاق طيبه مرضيه نباشد در اين عصر مذموم و مطرود جهان و جهانيان است و حسن اخلاق کمالات و مظاهرش حسن سلوک و رفتار و يگانگي و الفت و اتحاد و اتفاق و حسن معاملات در جزئيات و کلّيات و تعاون و تعاضد مستمرّي صميمي و محبت و خلوص نيت و صفاي قلب و طهارت نفس و صداقت و امانت مابه الامتياز ياران است چه که اين صفات ممدوحه که اهل عالم از آن غافل و محجوب اند اولين و آخرين دليل مقنع و برهان کافي لامع اين آئين الهي است محک تجربه است و يگانه مميز بهائيان از سائر طوائف و امم*

سال هشتادم ========= واقعات سال ١٣۴٢ هجری قمری ======== صفحه ٣۸

*مقصد اصلي عموم انبياء و رسل است و يگانه مقصود و مطلوب و منتها آمال و آرزوي حضرت اعلي و جمال ابهيٰ و حضرت عبدالبهاء است چه که مقصود از شهادت حضرت اعلي و نفي و زنداني و اسارت جمال ابهيٰ و سفک دم شهداء و متاعب و بلاياي لاتحصاي حضرت عبدالبهاء تأسيس سلطنتي جديد و نام و شهرتي تازه و ترويج طريقت و مذهبی مخصوص نبوده بلکه مقصود حصول اقدم آمال پيشينيان است يعني اخوّت نوع بشر اگر اخوّت حقيقي باحسنها و اجملها و اکملها در بين احباء تحقق نيابد تاسةس وحدت عالم انساني چگونه ممکن اگر اختلاف در بين ياران که هر يک حامل پيام نجات اند زائل نگردد اميدي ديگر نه و تبليغ را ديگر اثر و فائده و لزومي نبوده و نخواهد بود ديگر ياران خود دانند و به آنچه خير و صلاح اين امر است پردازند آنچه به نظر قاصر اين عبد ميرسد همان است که کراراً و مراراً به ايران ابلاغ نمودم که اگر صيانت و تقدم سريع امرالله را خواهانيم بايد بهر نحوي ممکن ادني شائبه اختلاف و برودت و اغبرار را از ميان خود محو سازيم و با قلوبي صاف و پاک و طيب و طاهر در کمال روح و ريحان و يگانگي نفحات تقديس و تنزيه و خلوص و محبت الهيه را به مشام آلوده اهل عالم رسانيم ادني گفتگوئي در جمع احباب سلب تأييد نمايد و روح مجرد منعش امرالله را از هيکل آن جمع مريض چون برق اخراج نمايد مجهودات و مساعي مبذوله را بتمامها به باد دهد و اسباب تقهقر و انحطاط و تجزي و اضمحلال آناً فآناً ازدياد يابد و از جميع جهات احاطه نمايد مقصود از تاکيدات متتابعه شديده در تقويت و نصرت محافل روحانيه آن بود که اساس امرالله روزبروز وسيعتر و محکمتر گردد و در نظام الهي خللي وارد نشود و روابطي متين و جديد در بين شرق و غرب ايجاد گردد و وحدت بهائي محفوظ ماند و در انظار اهل عالم جلوه بديع کند تا براساس اين محافل بنيان بيوت عدل الهي استوار گردد و بر اين بيوت عدل خصوصي قصر مشيد بيت عدل عمومي در نهايت نظام و ترتيب و کمال و جلال من دون تعويق و تأخير مرتفع شود و چون بيت عدل عمومي از حيز آمال به حيز شهود و عمل قدم نهد وصيتش در کل اکناف و اقاليم مرتفع و مشتهر گردد آنوقت اين هيئت مجلله که براساس متين و رزين تام ملّت بهائي در شرق و غرب هستند و مؤسس است و از الهامات الهيه مستمد و مستفيض به وضع و اجراي مشروعاتي متقنه و اقداماتي کليه و تأسيساتي باهره پردازد و به اين واسطه امرالله صيتش جهانگير و نورش عالم افروز شود ولي هزار افسوس که در اسّ اساس اين محافل روحانيه که از تمهيدات اوليه در اجراي اين مقاصد منيعه محسوب فتور و خلل حاصل چه که اساس اين محافل به دو ستون قائم و برپا و پيشرفت و تقدمش به دو امر مشروط و متوقف اول اعتماد کامل و ثقه تام و انقياد و. تأييد و تقويت ياران نسبت به اعضاي محفل روحاني خويش و ثاني فريضه اعضاي هر محفلي در ملاحظه و اجراي مصالح عموميه امريه نه نظر به مآرب و مقاصد شخصيه نفوس هزار افسوس که در اکثر نقاط نه آن ثقه و اعتماد و اطاعت و انقياد و تأييد در خارج محفل موجود و نه اين صرف نظر از مصالح و مقاصد شخصيه از طرف اعضاي محفل ظاهر و مشهود تا اين دو شرط يعني خلوص نيت و حکم بر نفس و مشتهيات آن عموماً کاملاً دائماً در جامعه بهائي تاسيس و استقرار نيابد اتحاد و اتفاق در هيچ نقطه و در هيچ امري غيرممکن و تا اتحاد و اتفاق کامل در بين احباء جلوه نمايد و محکم و ثابت نگردد امر عزيز الهي در حالت توقف باقي و از فتح و ظفر ممنوع و محروم اگر در اين تمهيدات*

سال هشتادم ========= واقعات سال ١٣۴٢ هجری قمری ======== صفحه ٣۹

*اوليه اساسيه جزئي غفلت حاصل گردد بنيان بيت عدل عمومي که حلّال تمام مشکلات و مرجع کل امور و واضع کل قوانين است چه وقت مرتفع خواهد گشت و نواياي مقدسه حضرت عبدالبهاء تا کي معوّق و معطل خواهد ماند اگر در اين سبيل با وجود تصريحات و نصوص قاطعه الهيه اهمال نمائيم و در اين اهمال مداومت کنيم فوا حسرتاً علينا علي ما فرّطنا في جنب الله. حقّ عليم مقتدر قهّار شاهد و گواه است که اين عبد از تعدد و تراکم صعوبات و مشکلات و کثرت زحمات و حصول موانع خارجه شکايت ننمايد و ملال نيارد چه که به يقين مبين داند که از اين قبيل مشکلات هر قدر بر هيکل امر وارد گردد بالمآل ضرري از آن حاصل نه و علت تزييف و توهين نگردد بلکه سبب شود که عاقبت اسرار حکمتهاي بالغه احديه مشهود و ظاهر گردد و مبادي ساميه الهيه معروف و مشتهر شود ولي چگونه توان گفت که عدم الفت و تعاون و تفاهم که در بين ياران اخيراً ازدياد يافته از لوازم ضروريه و حکمتهاي الهيه محسوب نه خير و نه فائده بر آن مترتب بلکه شر محض و جالب وبال و خسران است اين است که در حال* *معنوی اين عبد تغيير و ارتخاء حاصل و در قيام به واجبات و ظائف مقدسه خويش فتور و قصور واقع و چون با اين اوضاع عاليه پرداختن به مهام امور غيرممکن لذا ناچار گوشه عزلت را اختيار نمودم و در کمال تأسف و نگراني حبل تعلقات را بريده ديده ي گريان را به بارگاه جلالش متوجه ساخته فرج الهي را ليلاً و نهاراً از براي خود و ياران طالبم تا ان شاءالله روزي انعکاسات قلوب صافيه احبّاءالله بر اين قلب ؟ منطبع گردد و روائح قدسيه الفت و وداد اين روح پژمرده را به وجد و طرب و اهتزاز آرد تا خرسند و شادمان و مطمئن و کامران قصد آن آشيان نمايم و رشته گسيخته را بدست گرفته با قلبي پرنشأة و نشاط و بهجت و انبساط به معاونت و مساعدت نفوس زکيه خالصهٴٴ طيبه طاهره به تحقيق وعود الهيه و نواياي مقدسه حضرت عبدالبهاء پردازم تا چنين نگردد و نفحه ي خوش الفت و وداد و اتفاق و اتحاد نوزد و به مشام اين مشتاق مهجور منتظر نرسد اميدي نبوده و نيست ديگر بيش از اين گفتن مرا دستور نيست و انّي افوّض امري و امرکم الي الله و الله خيرالحافظين بنده آستانش شوقي* ١۹٢۴ و در توقيعي که از محضر مبارک رسيد امر به تجديد انتخابات و دستوري جديد فرمودند که محفل روحاني طهران به سرعت طبع و نشر *نمود "قوله عزّ بيانه محافل روحاني ياران در شرق و غرب عالم بايد من دون استثناء هر سالي در يوم اول عيد سعيد رضوان تجديد شود و انتخابات در آن يوم مبارک بايد در نهايت متانت و روحانيت شروع شود و اجراء گردد و اگر ممکن همان يوم نتيجه ي انتخابات معلوم و اعلان شود و اصول انتخاب از اين قرار چون يوم انتخاب رسد بايد جميع ياران متحداً متّفقاً متوجهاً اليه منقطعاً من دونه طالباً هدايته مستعيناً من فضله بدل و جان اقدام به انتخاب نمايند و انتخاب اعضاي محفل روحاني خويش را از وظائف مقدسه مهمه وجدانيه خود شمرند ابداً اهمال در اين امر نکنند و کناره نگيرند و دوري نجويند منتخِبين و منتخَبين بهيچ وجه دم از استعفاء نزنند بلکه در نهايت افتخار و جدّيت و سرور ابداي رأي نمايند و عضويت محفل را قبول نمايند ولي اگر في الحقيقه عذري شرعي موجود و بهيچوجه ممکن نه آن وقت ناچار اقدام ننمايند و از اماءالرحمن نفوسيکه اطلاع کافي بر امور امريه نداشته باشند مجبور و مکلّف بر ابداي رأي نيستند در صورت اطلاع اقدام به اين امر محبوب و لازم والّا فلا و ياران آن نفوسي را که خالصاً لوجه الله مستعد و قابل عضويت محفل روحاني دانند بر ورقه عليحده اسماء نه نفر از ياران را من دون امضاء بنگارند و مکتوم دارند و تسليم محفل روحاني حاليه نمايند تا اين اوراق جمع گردد و آن نه نفري که بيش از همه دارای اصواتند اسماء آنان اعلان شود و اين نفوس اعضاي محفل روحاني گردند*. *انتهي*" و در نفس طهران در ايام رضوان ۸۷٣ رأي جمع آوري شد و در انتخاب اول ١۹ نفر مؤلف از ١۵ نفر اعضاي محفل سابق و چهار نفر ديگر معين شدند و در انتخاب دوم نه نفر اعضاي محفل جديد يعني ميرزا علي اکبرخان روحاني ميلانی محب السلطان و ميرزا احمد خان يزداني و شعاع الله خان علائي و آقا سيد نصرالله باقراف و عزت الله خان علائي و ميرزا غلامعلي خان دواچي و ميرزا آقا خان قائم مقامي و دکتر يونس خان افروخته و ميرزا اسحق خان حقيقي انتخاب گرديدند.

**سال هشتادم ========= واقعات سال ١٣۴٢ هجری قمری ======== صفحه** ۴۰

فتنه ها و شهادت در بلاد خراسان

در اين سنين که مُقدَّر بود اعليحضرت رضا شاه پهلوي کم کم به مقام سردار کل سپاه ايران, آنگاه به سلطنت برسد و در طهران و هم در ديگر اقسام ايران صداي مخالفت و زمزمه ي جمهوريت هم بلند بود باز مانند ايام انقلاب مشروطيت بناي فتنه انگيزي و افتراءسازي براي بهائيان بي‌طرف و ديناً غير وارد در اينگونه مسائل گذاشتند و در مشهد مقارن عيد نوروز شهرت دادند که بهائيان مخالف مشروطيت و خواهان جمهوريت اند و بايد آنانرا قلع و قمع نمود و در چنان احوال خالص از ملّاهاي متنفذ وارد در سياست که از عراق به عنوان تبعيد ساکن مشهد گرديد اعلاني چنين نشر داد که چون مشاهد مقدسه عراق به تصرف دول مسيحي اروپا قرار گرفت بر مسلمانان فرض است که در اول سال و عيد نوروز جشن نگيرند بلکه مانند ماه محرم عزادار باشند و دسته از ملّاها که مخالف امر شدند چنين نشر دادند که چون عيد نوروز مطابق ١۵ شعبان يوم تولد حجه بن الحسن العسکري است لذا اين نشريه و اقدام از بهائيان صورت گرفت تا عيد مذکور موقوف گردد و لذا با اهميت تمام عيد گرفته شد و انتشارات کثيرهٴ وهن‏آميز نسبت به امر بهائي وقوع يافت و محفل روحاني مشهد مطالب را به اميرلشکر شرق سرتيپ حسين‏آقاخان خزاعي اخبار کرد و او اطمينان مراقبت و محافظت از بهائيان را داد ولي رؤساي اصناف و بازاريان مهياي مزاحمت اين طائفه بودند و همين که شب چراغان رسيد به شدّت قيام بر سبّ و تعرض و ايذاء کردند و مجسمه اي به عنوان عباس افندي تهيه نموده با فحاشي کف زنان هلهله و ولوله همي کردند و شبي ديگر حسب دعوت ملّاها در صحن مسجد گوهرشاد انبوه مردم مجتمع گشتند و متعرض اين امر شدند و واعظي شهير به منبر برآمده راجع به اين امر توهين،ها و تشديدها نمود و تهيج به قتل و غارت بهائيان کرد و جمعيتي کثير و شديد به آن عزم به جولان آمدند و نخست به دکان ميرزا محمود عطار از اين طائفه رسيدند و او را از دکان به پائين کشيده خواستند به قتل رسانند که دو تن افسر بهائي حضور يافتند و وي را از چنگال مهاجمين مستخلص ساختند و فرار دادند و هر چند در آن شب جمعيت انام به قصد خانه،هاي بهائيان هم رفتند ولي قتل و غارتي صورت نگرفت و جماعت به روزي ديگر بر تعرض اين مظلومان همت گماشتند و از محفل روحاني مجدداً به امير لشکر اظهار شد و وعدهٴ

**سال هشتادم ========= واقعات سال ١٣۴٢ هجری قمری ======== صفحه** ۴١

جلوگيري داد و در عصر همان روز به ميرزا محمدعلي تفتي و عطاءالله قائيني و قزاقي از اين طائفه صدمه و ضربي وارد آوردند ميرلشکر و نظميه چند تن از مفسدين و اشرار را گرفتار و حبس نمودند ولي اهالي دکاکين و بازارها را تعطيل کردند و در مسجد و صحن مذکور انبوه شدند و رؤساء در خانه آقازاده پسر آخوند ملا کاظم مجتهد مشهور که سر منشأ امور بود مجتمع شدند و امير لشکر با عده اي از نظاميان به جمع آنان وارد و تشدّد و تهديد نمودند و روزي چند فتنه آرام گشت ولي کودکان را بر آن داشتند که در معابر اشعار وهن آميز خواندند و سبّ و لعن بر اين امر کردند و خالصی مذکور و غيره اميرلشکر را بر آن داشتند که اشرار محبوس را مستخلص نمود و به روز چهارم عيد اشرار مجتمع شده حاجي محمد صادق کرماني را از دکانش پائين کشيدند و قصد قتلش کردند ولي تني از نظاميان برسيد و مظلوم را با همه جمعيت ظالمين به نظميه کشيد و حاجي در آنجا هنگام بازرسي صريحاً به عقيدت ايمان بهائي نمود و مدت چهل و يک روز در حبس نظميه بسر برد و زنش و دارائيش را از کف اش گرفتند و به مساعي بهائيان از حبس مستخلص گشته به طهران رفت و نيز پينه دوزي از اشرار عزت الله خان جوان بهائي را به قصد قتل با درفش مجروح ساخت و در چنان احوال شب نامه اي از جانب ملاها و متنفذين انتشار يافت که اسامي بهائيان معروف را ثبت کردند و نوشتند که ما هشت هزار نفريم و تا اين گروه را به قتل نياريم برجا قرار نخواهيم گرفت و امير لشکر دانست که ارکان آن امور آقازاده ي مذکور و جمعي از متنفذين و مهميّن مي،باشند و نزدشان رفته التزام داد که خود بهائيان را از مشهد اخراج نمايد و لاجرم به مظلومان ابلاغ کرد که فتنه عظيم و هيجان مذهبي شديد است و جلوگيري از آن ممکن نه لذا اولي آنکه چندي از شهر خارج شوند و مطمئن باشند که خانواده‏هايشان محفوظ و محروس خواهند بود بناءً عليهذا بسياري از بهائيان مشهد مهاجرت نمودند و تظلّمات پي در پي همي کردند و تا مدتي غوغا و زمزمه و سبّ و لعن در مشهد ادامه داشت و بعد از چندي مراجعت کردند و فقط مشهدي غلامرضا از آنان مورد حمله ي اهالي گشت و مضروب و محبوس شد ولي فتنه از مشهد به ساير نقاط خراسان سرايت کرد و هر جا که بهائيان می،زيستند به تحريک مفسدين تعرّض و شورش برخاست و انواع ستم جاري شد.

و در **کاشمر (ترشيز)** به يوم شانزدهم نوروز فتنه برخاست و مردم قصد قتل بهائيان نمودند و اتفاقاً آنروز شيخ عبدالمجيد صديق العلماء صهر و خواهرزاده ميرزامحمود فروغي سابق الوصف در بخش ششم که ايامي در طهران نشر نفحات امر بهائي کرد و چون عازم خراسان شد بين طهران قصبه عبدالعظيم دچار دزد گرديد و تاراج شده چنانکه عريان به طهران برگشت و بعد از آن به خراسان آمد و محض انجام امري به ترشيز ورود کرد و دچار حمله ي اهالي گرديد و عباسعلي نام نوکر حاجي رئيس التجار با کفشدوزی وارد محل توقف او شدند و عمامه اش را به گردنش انداخته تا بر چهار سوق کشيدند و در مجمع انام امر به سب و لعن نمودند و او ابا کرد پس جمعيتي تقريب دو هزار نفر وي را احاطه کردند و چندان سنگ و غيره بر سر و تنش گرفته و نواختند تا به شهادت رسيد و بدنش را قطعه قطعه کردند و اشيائش را غارت نمودند آنگاه جسد را قريب به ربع فرسخ کشيدند و در خارج شهر خواستند با آتش بسوزانند ولي بعضي مخالفت نمودند و لاجرم در نهري انداختند و رفتند و حاکم رفت

**سال هشتادم ========= واقعات سال ١٣۴٢ هجری قمری ======== صفحه** ۴٢

رکن اعظم پسر رکن الدوله دستور داد تا جسد را در کنار شهر در باغ گلشن دفن کردند و تني چند از بهائيان را نگه داشت تا چون فتنه خوابيد آنان را رها نمود و مضمون تلگراف واصل از محضر حضرت ولي‏امرالله چنين بود از حيفا مورخه ٢۶ سپتامبر ١۹٢۴ مطابق ۴ ميزان ١٣۰٣ طهران توسط دواچي فروغي محزون مباشيد دم مطهّر صديق‏العلماء هدر نميرود. شوقي

و در **حصار و نامق** چنانچه ذکر شد شيخ عبدالکريم مردم را مجتمع ساخته بر بهائيان نامق حمله برد ولي آنان قبلاً خبريافته فراري و منزوي شدند بعضي به کوهها و بيابانها گريختند و مدتي با عائله خود دور از آبادي بسر بردند و شيخ مذکور جلال‏السلطان حاکم ترشيز را مجبور نمود که امين‏الله نامقي از بهائيان را گرفته صد تازيانه زد و مبلغي نقود گرفت و در همين وقت چنانچه نوشتيم صديق‏العلماء شهيد گرديد و هم شيخ مذکور حاکم را اصرار نمود تا امين‎الله و نيز شکرالله را از نامق تبعيد کرد و آن دو به مشهد رفتند و بعد چندي سرگرداني در آنجا از حسين آقاخان سرلشکر اجازه گرفته به نامق برگشت و شکرالله بک مذکور از رؤساي متنفذ نامق بود و بهائيان در مدت غيابش در اضطراب بسر ميبردند و جوانان کودکان و زنان را در يک جا جمع کرده حاضر به دفاع از خود شدند ولي سالخوردگان آنان را از مدافعه و محاربه بازداشتند و دوازده تن مظلومان را به ترشيز نزد جلال‏السلطان حاکم فرستاده تظلّم از تعرضات مردم نمودند و شيخ عبدالکريم مکاتيب به اطراف نوشت و بهائيان نامق را در تهيه محاربه و مقاتله تشهير کرد و مفترياتي در حقشان منتشر ساخت و در آن احوال دوازده تن مذکور از ترشيز به نامق برگشتند و حکم از جلال‏ السلطان خطاب به نائب الحکومه‏ي کوه سرخ آوردند که از بهائيان نامق حمايت و حراست کند پس ناگهان شبانه سلطان محمد کريم خان با چهارصد نفر سوار و پياده وارد نامق شد و با اينکه ديد اثري از سنگربندي بهائيان نيست امر به دستگيري دوازده نفر مذکور داد ولي آنان و قسمتي از بهائيان فرار کردند بعضي چادر بسرکرده جان به سلامت بدر بردند و جمعي از ايشان از قبيل امين الله, بک عبدالحسين, ملانعمت الله, ملاحسين و غيرهم را گرفته کتک زدند و تمامت مايملک آن دوازده تن را توقيف و ضبط کردند و گرفتاران را بسيار زجر و شکنجه نمودند و آنچه خواستند از آزار و تاراج چيزي را فرونگذاشتند عده‏اي در نامق گرفتار بودند و جمع ديگر برهنه و گرسنه سرگردان در کوه و بيابان و سلطان مذکور چون از کار بهائيان نامق بپرداخت به حصار توجه نمود و بهائيان آنجا را نيز مورد ضرب و غارت کرد و در اين واقعه تمامت اموال و املاک و مواشي بهائيان حصار غارت شد و برخي از مسلمانان را هم صدمه رساندند آنگاه سلطان مذکور با نه تن محبوس بهائي بسوي تربت رفت و در طول راه اذيت بسيار به آنان وارد ساخته چنانچه در آباديها نگه ميداشتند که اهالي دورشان مجتمع شده سبّ و لعن و دشنام ميدادند و پول ميگرفتند که آن بيچارگان را بزنند راه دو روزه را در چهار روزطي کردند و در حين ورود به تربت آنان را با عده‏اي نظامي در شهر گرداندند و به محبس،کشيده, حبس نمودند و آنان را روزها بکارکردن در بنائي عمارت سلطاني ميگماشتند و شبها در محلّ اذيت مستحفظين و مبغضين ميداشتند و در آن اثناء

**سال هشتادم ========= واقعات سال ١٣۴٢ هجری قمری ======== صفحه** ۴٣

تني از دوازده نفر مذکور يعني استاد رجبعلي ازغندي به تربت وارد شد و در ورود او را شناختند و دستگير کردند و چندين بار ويرا به سبّ و لعن تکليف نمودند و او استقامت ورزيد و در حضور سلطان مذکور اقامه‏ي حجت و برهان نمود و او را مورد شکنجه و عذاب قرار دادند حتي در شبها سرازير آويزان کردند که مجبور بر سبّ و لعن گردد و بالاخره در محبس همي شکنجه نمودند و سائر بهائيان در حصار و نامق بی،خانمان و محتاج رخت و نان بودند و به گدائي افتادند و بالاخره پنج تن مقداري وجوه جمع کردند و در باد به راهنمايی دادند که آنانرا به مشهد برساند تا تظلم نمايند و آن بي انصاف در نيمه راه آنان را گذاشته بدر رفت و آن پنج با تب بسيار خود را به مشهد رساندند و براي محفل روحاني افترائات شيخ عبدالکريم را ثابت کردند و همينکه بر محفل ثابت شد که آنان اقدامي برخلاف نکردند با امير لشکر مذاکرات کرده امر به رهائي محبوسين صادر شد و مراجعت به محل خود نمودند و از اشياء غارت شده فقط چارپايان خود را توانستند استرداد کنند و ابدان آن مظلومان از ضرب چوب زخم بود و آنان بنام فتح الله بيک,، نبي الله,، امين الله, بيک، عبدالحسين,، شيخ محمد,، استاد رجبعلي ازغندي,، آقا محمدتقي و چند تن ديگر بودند.

و در **قصبهٴٴٴ خوسف** چند ماه قبل از ورود محرّم اين سال مفسدين بناي تعرّض به اين طايفه را گذاشتند و در معابر سبّ و لعن همي کردند و به خانه ايشان سنگ ريختند و هتّاکي و فحّاشي نمودند و بر ديوارهاي معابر اعلانات نصب کرده بر آن واداشتند که هر کس تني از اين طايفه را در کوچه بدست مياورد و امر به تبرّي ميکردند تا در شب نهم محرّم ميرزا جعفر از بهائيان شهير آنجا که بعد از عودت از زيارت محضر حضرت عبدالبهاء در آن قصبه حمامی بهر بهائيان ساخته بود با اشرار مصادف گرديد و او را احاطه کردند و تبرّي از امر خواستند و چون استنکاف نمود هجوم کرده همي بزدند و آب دهان بر سر و صورتش ريختند ولي جمعي از مسلمانان بيغرض رسييدند و جسد نيم کشته اش را به باغش در بيرون آبادي بردند و مدتي بيهوش و بستري ماند تا اندکي بحال آمد ولي گروه مردم به قصد قتلش از قصبه بدانسوي روي آوردند و او به نصرآباد واقع در نيم فرسخي که مردمش اسمعيلي اند پناه برد و آنان مقاومت و محارست کرده وي را نگه داشتند و مهاجمين مأيوس شده به قصبه برگشتند و نماز را خلف شيخ غلامرضاي مقتداي خود بجاي آوردند و بيدرنگ به ساير بهائيان پرداختند و به خانه ملاّ يوسف بيک ريخته در بشکستند و اشياء را همي برده و يا شکستند و چون او را نيافتند که به قتل برسانند به حال هيجان به باغ ميرزا جعفر عبدالصمد بيک روي کردند و اشياء آنجا را از ميان بردند و کودک هشت ساله اش را بزدند ولي برخي مانع از آنگونه اعمال شدند و شيخ مذکور نيز از عاقبت بينديشيد و به صدد جلوگيري برآمد و سائر بهائيان بياسودند و چون شوکت الملک طرفين را در مرکز خود خواست و حاضر شدند مسلمانان اصلا منکر وقوع آن حوادث گشته و قرار شد طرفين اثبات ادعا نمايند و مهاجمين صورت استشهاد مطوّلي ترتيب دادند و از همه موافقين خود شهادت و امضاء گرفت که هيچ يک از اين امور واقع نشد و فقط يک نفر عالم متّقي مهر و امضاء نکرد و شوکت الملک خود ميدانست و فقط از بهائيان التزام گرفت که تبليغ نکنند و مبلّغين را در محلّ خود راه ندهند و فتنه بدين طريق خوابيد.

**سال هشتادم ========= واقعات سال ١٣۴٢ هجری قمری ======== صفحه** ۴۴

و در قائنات به نوع کلّي واقعات مشهد سرايت و تاثير نمود ولي همينکه مقدمات فتنه نمايان گرديد بهائيان ؟ برآمدند و جمعي از بيرجند خارج شدند و به مقامات مربوطه تظلّم کردند و بواسطهٴ قواي دولتي اقداماتي بعمل آمد و چند روزي فتنه خوابيد و پس از وصول اخبار شديدهٴٴٴ مشهد و شهادت صديق العلماء در ترشيز هيجان عمومي برخاست و حکومت نيز کاري نکرد لاجرم عدهٴٴٴ از مشاهير بهائيان فراري و متواري شدند و به مامن،های چندي پناهنده گرديدند و تودهٴٴٴ مردم به خانه آقا محمدرضا پير هفتاد سالهٴ نابينا از بهائيان قديم ريختند و طناب به گردنش کردند و پسرش آقا حبيب الله و نواده‏اش آقا هدايت الله و نيز آقا عنايت الله از خويشانش را گرفتار کرده به مسجد در محضر شيخ محمدباقر مجتهد کشيدند و دشنام و سبّ و لعن گفتند و ضرب نمودند و آقا عنايت الله چون صغير بود به حاليکه در بين طريق وي را ميزدند جمعي را دل بسوخت و نجات دادند و او گريخته پنهان گشت و جمعي ديگر از مردم به خانه آقا عليمحمد هجوم بردند و او را دستگير کرده طناب به گردن انداخته به مسجد مذکور کشيدند و در طول راه ويرا چندان زدند که بيهوش گرديد و گروهي نيز به خانه آقا عبدالجواد رفتند و او را بسيار زدند و خواستند به نوع مذکور به مسجد بکشند لکن در اين وقت مامورين حکومت مداخله کردند و از مردم جلوگيري نمودند و حکومت اعلان داد که احدي حق تعرض به بهائيان ندارد بلکه بايد آنها را به نظميه برد تا آنچه حکم علماء اسلام است مجري شود و لذا جمعيت آقا عبدالجواد را به نظميه بردند و محبوسين ديگر را هم که در مسجد بودند به نظميه کشيدند آنگاه يک يک بهائيان را جسته و با ضرب و شتم به نظميه همي بردند و ميرزا علي اکبر و استاد محمد علي و عنايت الله و آقا حبيب الله و معاون رياست پست و آقا محمد جواد و آقا حسين را با صدمات زياد به آنجا کشيدند و آقا شيخ غلامرضا را دستگير کرده بقدري اذيت نمودند که تمام لباسهايش پاره پاره شد و بعضي از بهائيان خود را به مأمني کشانده از آن زحمات خلاص بودند و بالاخره قواي دولتي در اثر تظلمات در مشهد جلوگيري کردند بعضي از مفسدين را گرفته در نظميه حبس کردند و محبوسين بهائي را مستخلص ساختند ولکن به علت مساعي ملاها ممکن نشد که مباشرين فساد را به مجازات سخت برسانند بلکه همگي مستخلص شدند و فقط يک تن شديد الفساد از بيرجند تبعيد شد و آنان بناي سختگيري بر اين طائفه را گذاشتند چندانکه شيخ غلامرضاي مذکور ناچار به مهاجرت مشهد و بعضي مجبور به مهاجرت ترشيز و غيرها شدند.

و اين فتنه و فساد از بيرجند به قريهٴٴ سرچاه سرايت و تأثير کرد و ملاهاي آنجا بنام شيخ علي اکبر و شيخ محمدعلي تودهٴٴٴ مردم را به مقاومت و مقابلت با اين طائفه تشويق و تهييج نمودند و در خانه شيخ محمد حسن نامي محضري فراهم ساختند و قرار دادند که بهائيان را به آن مجمع حاضر نمايند تا از ايشان تبرّي بگيرند پس مردم شروع به تعرّض و سبّ و لعن کردند و مظلومان حال بدانستند و چون گلّه گرگ ديده خائفاً مضطرباً هر يک بنوعي گريختند جمعي به اطراف شتافتند و بعضي در چاه‏هاي قنوات پنهان گرديدند و چند نفر خود را به بيرجند رسانده ماجرا را به حکومت اطلاع دادند لذا برخي مامورين سواره به قريه وارد و در منزل کدخدا توقف کرده جمعي از مفسدين را گرفته در آن خانه بستند و همينکه مفسدين چنان ديدند دور خانه کدخدا انبوه شدند ولي مامورين آنها را متفرق کردند و مفسدين را به بيرجند برده تسليم حسام الدوله حکمران نمودند و او بهائيان فراري را نزد مجتهد محل فرستاد

**سال هشتادم ========= واقعات سال ١٣۴٢ هجری قمری ======== صفحه** ۴۵

تا شهادت بر اسلام آنان داده و تسهيلات برايشان فراهم کرده و حکم به اسلاميتشان داد و در آن فتنه مدتی بهائيان ناچار به فرقت وطن شده ضررها تحمل کردند و عدهٴٴٴ مورد ضرب و آزار گشته و يکي از نسوان به حاليکه در حمّام بود نسوان مسلمين چندان ويرا به ضرب و آزار گرفتند که مدهوش بيفتاد و او را از حمام به خارج انداختند و چندان زدند که يقين به هلاکش کردند ولي بعد ساعتي بهوش آمد و خويشتن را به دهات اطراف کشيد و نزد شوهرش رفت و ملاّ علي بن ملاّ محمد مقدس و آقا محمد حسين از اهل قريهٴٴ زيرک را گرفتار کرده سخت مضروب نمودند و چون به حکمران شکايت شد داوري را به محضر ملاها حواله نمود و آقا محمدحسين را به آن محضر حاضر کردند و تبرّي از اين امر طلبيدند و او اطاعت نکرد و ويرا محبوس بدست کدخدا سپردند و کدخدا ويرا بعد حبس دو شبانه روز مستخلص نمود و با آنکه او بعد از خلاصي شکايتها به اولياء امور نمود ثمري حاصل نگشت و هر چند از طهران حکم بازخواست از ظالمين رسيد ولي اجرا نشد و در تربت حيدريه که واقعات مذکوره مشهد سرايت نمود در روز ١٣ نوروز اشرار و ارازل اهالي به خالی که پس از انجام مراسم هنگام غروب به شهر برميگشتند به تهييجات حاجي شيخ عبدالرّضا مجتهد و سلطان محمد کريم‌خان ايزدپناه و شيخ عبدالکريم با دسته بندي بناي تعرض به اين طائفه به سبّ و لعن نهاده به شهر درآمدند و به صدد فساد شدند و بهائيان خبر داشتند و از خانه بيرون نيامدند و امري وقوع نيافت ولي روزي ديگر متعرضين اجتماعي کرده به سوي اين طائفه هجوم آوردند و دستگير کردند و محترمين آنان به خانه هاي متنفذين پناه بردند و بعضي آنها را پناه ندادند و مهاجمين چندين بار به قصد آن خانه‏ها حمله کردند و مامورين نظيمه و امنيه جلو گرفته و برخي از ؟ و غيرهم که توانائي داشتند فرار نمودند و ديگران را به ضرب و آزار به مسجد نزد مجتهد کشيدند و او اقدامي نکرد لذا به دارالحکومه تسليم و برخي در معابر و مساجد مورد ضرب و جرح و قبض و تسليم نظيمه شدند و همگي بعد از مدتي حبس و اخذ مبالغي رها گشتند و بهائيان فراري بعضي در مشهد سفارشنامه از دولتيان و ملاها گرفته عودت کردند و برخي در نقاط ديگر اقامت جستند و تا مدتي در تربت دخان آن نيران مخمود متصاعد بود و سبّ و لعن و تعرضات جريان داشت و اندک اندک اوضاع به حال عادي برگشت.

و **در سبزوار** يکي از بهائيان مضروب شده او را تحويل نظيمه دادند و مدتي در تحت توقيف نگه داشتند و در نيشابور فقط به سبّ و لعن و شورش لساني خاتمه پذيرفت و **در قوچان** نيز فتنه برخاست ولي چون تمامت بهائيان پنهان گشتند جمعيّت متعدّيان کاري نتوانستند و تفرقه شدند و در **دوغ آباد (فروغ)** آقا ميرزا محمود فروغي و ديگر بهائيان تحت تعرضات و تضييقات واقع شدند و بالجمله در اين شورش عمومي که شايد امور خارجی در آن دخالت داشت مردم جاهل متعصب ظالم و مغرض حتي از تعرض به اطفال اين طائفه دست نکشيدند چنانکه در بعضي از مدارس کودکان بهائي را به حکم ناظم بيازردند و اوضاع چنين بود تا آنکه در اثر عريضه نگاري به اميرلشکر خراسان دستوري رسيد و لاجرم از فتنه و فساد جلو گرفت و اشرار را بر جاي نشاند و تقريباً در اوائل ارديبهشت بهبودي در اوضاع حاصل گشت و مهاجرين حصار و نامق و مشهد و سائر نقاط به اوطان خود بازگشتند

**سال هشتادم ========= واقعات سال ١٣۴٢ هجری قمری ======== صفحه** ۴۶

ولي معذلک استعداد شورش و فساد در همه جا بود چنانکه در سبزوار انبوه انام به حظيرةالقدس ريختند که ويران کنند به اقدامات شريعتمدار رئيس نظميه و غيرها جلوگيري بعمل آمد تا چون ماه رمضان رسيد آثار هيجان و فتنه بزرگي نمايان گرديد و بهائيان سه روز از منازل خود بيرون نيامدند و فقط حسن نام عطار را که مردم بدست آوردند, ضرب و شتم نمودند و اشرار ماکولات سمّيه در بازار و معابر نهاده و ريختند و آن عمل را به بهائيان نسبت دادند ولي آنان چگونگي احوال را به تمامها به دولت پهلوي اخبار کردند و حکم اکيد بر رفع فتنه و فساد صادر گرديد درين بار مفسدين دانستند که اين تعرضات و فسادات بر ايشان عاقبت وخيمه دارد و برجاي خود نشستند, ولي امنيت نسبيه براي بهائيان هنگامي فراهم شد که دولت پس از واقعه قتل قونسول امريکا دست به اقدامات اساسيه زد و خودسريها را برانداخت که مسطور ميگردد و صورت عريضه محفل روحاني مشهد به فرمانده کلّ قواي ايران (اعليضرت رضا شاه پهلوي) تاريخ ١۵ برج ثور ١٣۰٣ \شمسی\ چنين بود طهران مقام رفيع بندگان حضرت اشرف آقاي سردار سپه فرمانده کلّ قوي دامت عظمته از اوّل حمل امنيت از يک عده اشخاصي که تقصيرشان ايراني بودن و گناهشان عدم مداخله در امور سياسي و تشبّثات خارجي است سلب شده با تصديق به اهتمام مخصوص بندگان حضرت اشرف در بسط امنيت عمومي و با يقين قطعي بر اينکه جريانات يوميه از عرض مبارک ميگذرد جاي عبرت است که آيا صدور امر مبارک به اعاده امنيت کل قائل بوده و يا در اجراي آن قصور شده تاکنون عدهٴٴٴ کسب و کار خود را ترک و جلاي وطن اختيار نموده اند جمعي در منازل خود مخفي مي،باشند انعکاس به مشهد در تربت و قوچان و ترشيز و بيرجند و سبزوار و قراء و توابع مؤثر منتظرين وقت را به قتل و غارت جري نموده در مشهد چند نفر مضروب و يک نفر محبوس, در ترشيز يک نفر مقتول, در تربت چهار نفر محبوس, بيرجند چند خانه غارت و جمعي مجروح شده اند, يقين است که ادامه اين حال در عهد زمامداري اشرف نابغهٴ اين کشور مقدس که با عزم آهنين متمرّدين و مفسدين را قلع و قمع فرموده اند غيرممکن حضرت اشرفا اطفال صغير در دورهٴ بربريت از هرگونه تعرض مصون بوده اند لکن در مشهد اطفال قدرت خروج از منزل براي رفتن به مدرسه ندارند حضرت اشرفا, آيا وقايع مزبوره براي رقّت قلب مبارک و عطف توجهي به مظلومان کافي نيست؟ آيا وقت آن نرسيده که با يک ارادهٴٴٴ خلل ناپذيري يک مشت مظلومان آوارهٴ کوه و بيابان را به مراحم مبارک مستظهر و دعاگو فرمائيد؟ (محل امضاء محفل مقدس روحانی مشهد)

و در اينجا واقعات خراسان که با عدم انطباق برخي از آنها با تواريخ مسطور فوق صفحه محض مراعات عدم قطع روابط آن متوالي و متسلسل نگاشته گرديد خاتمه داده مي،شود.

شهادت در يزد

آقا حسينعلي اهل فيروزآباد يزد خواهرزادهٴٴٴٴٴ حاجي ميرزا حسن صيفعلي شاه مشهور در قريه فيروزآباد از محترمين و اعيان در سال ١٣١۸ ه ق فائز به ايران بهائي گرديد و در نهايت اخلاص قيام به خدمات در اين امر کرد و به يزد مورد تعرضات و حملات متعصبين اعداء گرديد و در سال ١٣٢١ در فتنه عظماي قتل عمومي بهائيان در يزد اهالي قريه دور خانه،اش را احاطه کردند و به صدد قتل او و برادر زن مومنش شدند ولي بعضي به لطائف الحيل

**سال هشتادم ========= واقعات سال ١٣۴٢ هجری قمری ======== صفحه** ۴۷

آن جمع را متفرق ساختند و بدان جهت که مردم پيوسته به صدد قتلش بودند و خصوصاً سيد يحيي نام پيشنماز قريه با تمام تدبير و اهتمام به دستگيري او ميکوشيد ناچار شده عائله خود را به خانه ديگر استقرار داده خود به شهر يزد رفت و همينکه فتنه شديدهٴٴٴٴٴ مذکوره طغيان کرد با خانواده اش در نهر در مجراي جوي آب پنهان شدند و چون گمان ميرفت اعداء به آنجا ريخته آنان را هلاک سازند عاقبت با آقا علي برادر زنش و آقا حسين بن احمد اهل مهدي آباد به طهران گريختند و چون اندک امنيت در وطن حاصل گرديد عودت به فيروزآباد نموده کمافي السابق به زراعت و طبابت پرداخت معرضين پيوسته در کمينش بودند تا عاقبت حاجي سيد مهدي بن حاجي سيد عليرضا ملاّي فيروزآباد دو تن از خواهرزاده هاي او و جمعي از اشرار را به قتلش برانگيخت و در ذي القعده سال ١٣۴٢ سرطان ١٣۰٣ در حاليکه در ساعت چهار گذشته از شب از مهماني در خانه حاکم بلوک رستاق در اشک زر به فيروزآباد و خانه خود منفرداً مراجعت مي،نمود و آن خونخواران در باغي کمين کرده بودند ناگهان بر او هجوم آوردند و با چوب و خنجر و ديگر آلات قتّاله وي را به قتل آوردند و کليد خانه را از جيبش گرفته به خانه اش رفته بگشودند و اشياء ثمينه را بربودند و مادرش که معاند اين امر بود چون از قتل پسر با خبر شد به آواز بلند چنين گفت پسرم بهائي بود و خوب کاري کردند که او را کشتند, بروند هر جا بخواهند او را دفن کنند و خواهرش که بهائيه بود با غايت دلسوختگي و شدت گريه و ناله به اتفاق جمعي جسد برادر را به خانه برده همانجا دفن کرد و سن آن شهيد حين شهادت قريب به چهل بود و محافل روحاني و بهائيان براي قصاص قاتلين سعي بسيار کردند ولي نتوانستند که به مجازات رسانند و تلگراف از حضرت ولي امرالله چنين رسيد طهران توسط دواچي عائله فيروزآبادي تسليت رحماني براي آن عائله ميطلبم شوقي

مساعدت به احبّاي آلمان

و در اين سال ١٣۴٢ بهائيان ايران حسب الاشاره موفق به خدمتي لازم شدند که نسبت به برادران و خواهران روحاني ستمديدهٴٴٴٴٴ آلماني خود از نقود و البسه و خواربار آنچه توانستند کمک ارسال داشتند.

تقديم حقوق الله

و نيز در اين سال ١٣۴٢ محفل روحاني طهران ابلاغيهٴٴ مؤثري به عموم محافل روحانيه ايران صادر کرده بهائيان را به مسطورات مبارکه در الواح مقدسه وصايا متدکّر داشته, تاکيد اکيد در تقديم حقوق الله براي لزومي که هست به محضر حضرت ولي امرالله بنمود.

فتنه در طهران

در ماه فروردين سال ١٣۰٣ که دورهٴ رياست وزرائي رضاشاه پهلوي بود به زبان و فکر آشوب طلبان و اراذل انداخته شد که خواهان جمهوريت و طرفداران آن عموماً بهائيان اند و سردار سپه رئيس الوزراء هم بهائي است و مي،خواهند اسلام را بيندازند و دين بهائي برافرازند

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه** ۴۸

و به اين طريق عوام را تهييج کرده به شورش و انقلاب نزديک نمودند, چنانکه ازدحام عامي بپا شد و به حالی که به آواز مي،خواندند ما طالب قرآنيم و جمهوري نمي،خواهيم زنده باد قرآن مجيد به اتفاق حاجي آقا جمال مجتهد اصفهاني برادر شيخ نجفي اصفهاني معروف و چند نفر ديگر امثال او بسوي دارالشوري روان شدند و گفته اند که در ورود به آن عمارت عدهٴٴٴٴٴ جمعيت حاضرين به سي الي چهل هزار رسيد و شايد مقصدشان هدم مجلس و شورش و انقلاب عظيم بود و در آن اثناء رئيس الوزراء ورود يافت و از طرف اراذل اقدام توهين آميزي شد و او امر به اخراج جمعيت از آن محوطه داد که نظاميان همه را با سوء احوال متفرق ساختند و در آن حال موتمن الملک رئيس مجلس اعتراض سخت به رئيس الوزراء کرد که در مأمن عموم ملّت اين حرکت پسنديده نبود و پس از مذاکراتي خصوصي رئيس الوزراء به علماء و حاضرين گفت من با قاجاريه نمي،توانم کار کنم يا بايد من باشم يا قاجاريه و قرار شد که در اين خصوص مذاکره کرده راي قطعي بدهند پس رئيس الوزراء تعرضاً به شميران و عمارت ييلاقي خود رفت و ارازل هم اينجا و آنجا به بدگوئي اخيار مشغول گرديدند.

انتخابات سال ١٣۰٣

انتخابات در طهران به سال ١٣۰٣ نيز مانند سال گذشته حسب دستور مبارک صورت گرفت و اعضاي محفل روحاني جديد بدينصورت شدند: ١- شعاع الله خان علائي ٢- علي اکبر خان روحاني ميلاني محبّ السلطان ٣- ميرزا رحيم خان ارجمند ۴- عزّت الله خان علائي ۵- ميرزا اسحق خان حقيقي ۶- ميرزا احمدخان يزداني ۷- حاجي غلامرضا امين امين ۸- ميرزا آقاخان قائم مقامي ۹- ميرزا بديع الله خان مصباح

فتنه سقّاخانه و قتل قونسول امريکا در ايران

در سال ١٣۴٢ هجری قمری مطابق ١۹٢۴ ميلادی, در طهران بهر نظر خارج يا داخل که بود سقّاخانه را رفعت تمام و کرامات و زيارات داده محل اجتماع و هيجان مردم ساختند و شورش بر ضد اهل بهاء برخاست و هر آني احتمال هجوم مي،رفت و به بلاد ديگر هم سرايت کرد که متعرض شدند و در خانه ها و مغازه ها را لگذ زده ناسزا ميگفتند و عاقبت فضيحي از آن بروز کرد که توده جهّال اشرار مستر ايمبري قونسول ايالات متحده شمالي امريکا را لدي الاشهاد به نوع قسيّی به قتل آوردند و آبروي دولت و ملّت را فروريختند تا آنکه سردارسپه (اعليحضرت رضاشاه پهلوي) خود مباشرتاً سرکوبي داده, آتش فتنه را خاموش نمود و عين صورت عريضه محفل روحاني طهران به محضر مبارک حضرت ولي امرالله دادند, چنين بود مراسله ٣ ٢١ ذيحجه ١٣۴٢ ٢۴ ژوئيه ١۹٢۴ ساحت قدس مولاي عظيم, منجي عالم کعبه اهل راز غصن ممتاز سدرهٴ ربّانيه ولي امرالله حضرت شوقي ربّاني ارواحنا لتراب اقدامه الفداء يا مولانا العظيم و سيدنا الکريم از دويم ذيحجه تاکنون حوادث مهمّه در طهران واقع که به نحو اختصار به ساحت اقدس معروض مي،گردد نظر به پيشامد پيشنهاد امتياز نفت شمال به کمپاني امريکائي براي ضديت با دولت و ايجاد مشکلات در مقابل امتياز مزبور يکبار ديگر توطئه ضدبهائي کاملاً ترتيب داده شد و آن اين بود که در جلوي سقاخانه واقع در چهارراه شيخ هادي بعنوان اينکه يک نفر بهائي توهين به حضرت عباس نموده و چشمهاي او فوراً کور شده است اعلان

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه** ۴۹

وقوع معجزه نموده اند از ٢ ذيحجه شروع به چراغاني شهر نموده متدرجاً در خيابانها و محلّات شهر در طول چندين روز جشن گرفته مي،شود و ضمناً شبها دستجات ارازل و اشرار و اطفال راهگذر بناي سبّ و لعن و هتّاکي گذارده, رفته رفته کسب شهرت مي،نمايد؛ تا اينکه شبها به صورت تعرض به اين طائفه منتهي مي،شود که در هر شطر عدهٴٴٴٴٴ کثيري از اشرار به درب منازل احبّاء حمله ور شده با سنگ و چوب حتي تا نصف شب آسايش را از احبّاي الهي سلب مي،نمايند در چند نقطه شرارت را به منتهي درجه رسانده آتش به بام خانه مي،افکنند و درب خانه را مي،شکنند و عبور و مرور احبّا حتي اقامت،شان در بعضي منازل غيرممکن مي،گردد در اين،موقع نظر به اينکه از طرف قواي نظميه و قشوني جلوگيري و ممانعتي نميشود از طرف اين محفل شرحي به رئيس محترم دولت و رئيس مجلس تنظيم گرديد. مختصري جلوگيري نموده مجدداً وقوع معجزه هاي ديگري در همان نقطه اعلان و چراغاني مفصّلي چندين شب بعمل آوردند و در تمام اين تظاهرات يگانه مقصود تهييج افکار اشرار براي ارتکاب وقايع ناگوار بوده و في الحقيقه مردم نوعي جري و جسور شده بودند که شبه آن تاکنون ديده نشده بود ولي از طرف اين محفل به احبّاي الهي تذکر داده شد که اين وقايع به حضرت ولي امرالله ارواحنا فداه در يکي از الواح مقدسه اخيره کاملا بيان و قبل از وقوع احباي الهي را آگاه نموده اند و ضمناً امر به صبر و استقامت و بردباري فرموده اند اين بود که احباي الهي هم نهايت حزم و حکمت و استقامت را نشان داده به تغيير منازل و رفتن به ييلاقات و غيره خود را از انظار عدوان دور ساخته و بحمدالله حادثه مهمي رخ نداد تا اينکه لائحه نفت را کميسيون تصويب و به مجلس علني تقديم گرديد در اين موقع مجدداً اقدامات مخالفين و اقليت مجلس شروع و شب جمعه ۵ ذيحجه مطابق ١۸ ژوئيه براي دفعه سيم معجزه شفاي چند نفر افليج و کور اعلان شد از روز وقوع اولين معجزه همه روزه عده کثيري از مرضي و ناقص الخلقه ها به دور سقاخانه مزبور اجتماع و دخيل مي،بستند حتي تا اواسط معبر براي حصول شفا خوابيده و خود را با ريسماني به سقاخانه اتصال مي،دادند بقسمي که سقاخانه مزبور به روي داخليها و خارجيها تماشاگاه غريبي تهيه شده بود و همواره ازدحام غريبي در آنجا بود در معجزه سوم بسرعت برق افکار مردم تهييج شديد شد فرداي آن شب يعني روز جمعه ١۸ ژوئيه مستر ايمبري قونسول امريکا به اتفاق يک نفر امريکائي ديگر براي گرفتن عکس به محل معهود مي،رود و اشرار و ارازل ممانعت نموده بناي تعرض ميگذارند به اين اسم که عکس زنهاي مسلمان و محل مقدس را نمي،گذاريم برداريد و به تئاترهاي فرنگستان ببريد جمعي ديگر فرياد برآوردند که فرنگي بابي مي،خواهد در سقاخانه زهر ريخته مردم رو مسموم کند هياهو بلند مي،شود قونسول امريک که کار را سخت مي بيند با همراهش فورا درشکه نشسته فرار مي،کند ولي مردم جري شده او را تعاقب نموده, جمعيت مردم ازدياد جسته تا اينکه در خيابان ديگر جلوي ميدان مشق هجوم مردم صورت مدهش گرفته درشکه را متوقف و با سنگ و چوب و چماق و کارد و غيره آن دو نفر را مجروح مي،سازند و پس از مداخلهٴ پليس و نظامي بر همت فوق العاده آنها را به مريضخانه نظميه ميرسانند ولي مردم مجدداً هجوم نموده درب مريضخانه را شکسته به حالت فجيعي قونسول را مقتول ميسازند

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه** ۵۰

قبل از وقوع جنايت اخير از طرف محفل لائحهٴ مبني بر عواقب وخيمه ادامهٴ تعرضات داده شد و پيشگوئيهاي محفل کاملاً در اين قضيه وقوع پيوست پس از اين حادثه فجيع و بي نظير رسماً از طرف دولت اقدامات مجدّانه بعمل آمد و يک سکوت و حيرت و بهت غريبي مردم را فراگرفت و برأي العين قوه خارق العاده و معجزهٴ عباس حقيقي را ديدند که بساط حقه بازي و دسائس چگونه برچيده شد روز بعد حضرت اشرف رئيس الوزراء و وزير خارجه که فعلاً ذکاء الملک است براي اظهار تأسف به سفارت امريک رفته و بعد جنازهٴ آن مرحوم را با نهايت تعجيل و احترامات رسمي حرکت دادند اعلان حکومت نظامي شد و مرتکبين را شروع به دستگيري نمودند و عده کثيري را تاکنون دستگير نمودند از طرف وزراء مختار مقيم طهران هر دولت شرکت و اظهار تنفر بعمل آمد و ضمناً تقاضاي حفظ و صيانت اقليتهاي مذهبي را نمودند و از طرف دولت جواب نامساعدي داده شد صورت پروتست و جواب دولت لفاً تقديم مي،گردد قونسول فقيد روشن ضمير و داراي احساسات روحانيه بوده و مخصوصاً چندي قبل براي حفظ و صيانت دکتر مودي از تعرض اشرار به دولت مراجعه و جدّاً تقاضاي امنيت آنها را نموده بود و با خانم محترمش نسبت به امرالله احساسات مساعدي داشته و در خط تحقيق و آزادي مذاهب در ايران کار مي،کرد و در موقع فوتش در نظميه خانمش نطق کرده و اظهار بشاشت ميکند از اينکه شوهرش فداي آزادي مذاهب گشته و در راه ايران دوستي جان داده است لذا از طرف اين محفل تصميم گرفته شد مکتوبي بعنوان تعزيت و تسليت در اين قضيه مؤلمه و نتايج ريختن اين خون پاک تقديم سفارت امريک گردد و همچنين مکتوبي از طرف نسوان بهائي که شوهر و کسان آنها قتيل اوهام و تعصبات شده اند تقديم خانم قونسول گردد و نيز قرار شد بطور متحدالمآل از تمام محافل روحاني ممالک خارجه تقاضا شود در اين موقع توسط دولتهاي متبوعهٴٴ خود به دولت ايران مراجعه و تقاضاي تأمين و حفظ بهائيان را بفرمايند يا مولانا العظيم اخبار وحشتناک و وقوع معجزات هولناک طهران که به ولايات ميرسد در آنجاها نيز چراغاني ها و جشن و تعرضات بر ضد احبّاي الهي شروع ميشود از بارفروش و عراق و کاشان تلگرافات متعدده رسيده که نسبت به احباي الهي تعرضات شديده نموده اند و معلوم نسيت امواج اين فجايع به کجا منتهي گردد لذا بار ديگر به مسئولين محترم مراجعه و تلگرافات مزبوره تقديم و تقاضاي اقدام جدّي گرديد و در نظرات مجدداً به دولت عليه عرض شود اينکه در جواب يادداشت سفراء اخطار نموده اند دولت جميع افراد را متساوياً مشمول حمايت خود قرار داده است پس حدوث اين وقايع دلخراش دائمي در مرکز و ولايات بر ضد اين جمعيت صديق و خيرخواه دولت و ملّـت چيست باري نظر به اينکه ذکاء الملک و امثال او در \رأس\ امور هستند اميدي نسيت اين اقدامات سفراء و غيره منتج نتائج مفيده گردد مگر يد غيبي الهي اسبابهاي محيرالعقول فراهم سازد و احباء و بندگان خود را مصون دارد. فعلاً اين حادثه به تعرضات و رزالتهاي اشرار کاملاً و موقتاً خاتمه داده است, ولي نمي،توان تصور نمود که از حوادث آتيه جلوگيري بعمل آيد زيرا چنانچه از يادداشت استنباط مي،شود حوادث جسيمه برضد احبا را کان لم يکن پنداشته و يک جمعيت کثيري از اهالي را که دائماً مورد فساد هستند به هيچ شمرده اند و جاي تعرضات آتيه را کاملاً بازگذاشته اند يا سيدنا الحنون چيزي که محل توجه و مسرّت مستمر و سکون احباي الهي

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه** ۵١

در اين قضاياي مدهشه است اين وقايع بر وحدت و اتحاد و تقرّب احبا به يکديگر کمک نموده کل متذکراً متضرعاً استدعا در رجاي مراجعت مبارک را به مقرّ اقدس مي،نمايند عدهٴٴٴٴٴ عرائض به اين محفل رسيده که عيناً تقديم آن ساحت اقدس است چون جناب محبّ السلطان منشي محفل چندي است به ييلاق شميران رفتند و عرض راپورت حوادث ضروري بود اين عبد حقير از طرف محفل مقدس ديشب مامور عرض اين عريضهٴ فوري گرديد که با پست هوائی امروز تقديم می،گردد کل رجاي تأييد و طلب عون و حمايت آن مولاي حنون را دارند (از طرف منشي احمد يزداني) و عريضه ديگريست يا سيدنا و مولانا جناب ياور روح الله خان پسر مرحوم آقا ميرزاعلي ناظم از منسوبان نزديک حضرت مشکين قلم عليه بهاءالله و الطافه که جواني است مؤمن و ثابت و راسخ و با کفايت و انگليسي دان و عضو لجنهٴٴٴ خدمت از طرف وزارت جليلهٴ جنگ مامور شد که جنازهٴ ماژورامبري قونسول دولت اتازوني را به امريکا برسانند و مراجعت نمايند و چند روز قبل از طرف دولت جنازه‏ها به تجليل تمام حرکت داده ايشان نيز عازم شدند و نظر به اينکه مشاراليه ملاقات احباي امريک را شايق و مايل ميباشند از حضور مبارک استدعا ميرود که در صورت صلاح تلگرافاً ايشان را به احباي امريک معرفي فرمايند تا ملاقاتي حاصل شود الی آخر ١۵ اوت ١۹٢۴ علي اکبر روحاني و نامهٴ تسليت محفل روحاني و هم آنچه که از طرف نسوان بهائي به خانم مسترايمبري مذکور ارسال گرديد به او که به واشنگتن رفته بود, رسيد.

^اعراض\ اوّل\ من\ خالف\ و\ نقض\ و\ تکدّر\ و\ مهاجرت\ مبارک^

شيخ عبدالحسين آوارهٴ تفتي مذکور و سابق الوصف در بخش سابق که بعداً خود را آيتي تخلص و شهرت کرد پس از مراجعت از سفر تبليغي به انگلستان به مصر آمد و بدون مراعات اجازتي از محفل روحاني قاهره به طبع و نشر کتاب تاريخ خود مسمّي به کواکب الدّرّيه پرداخت و مطبوع چون به حيفا رسيد محفل روحاني آنجا تحت مطالعه گرفت و اغلاط بسيار در آن يافت و شرحي مؤدباً به وي نوشت و او جوابي سخت و گزنده فرستاد و محفل حيفا او را متذکر داشت و او هم عذرخواهي کرد و در آن اثنا حضرت ولي امرالله از مقرّ تابستاني به حيفا مراجعت نمودند و در خصوص مطبوع مذکور امر فرمودند که کتاب مطبوع در مصر بايد تصويب آن محفل را داشته باشد ولي آواره با مساعدت فائق ارمني منشي محفل قاهره و بعضي از موافقينش موجب تشديد اختلاف گشتند چنانکه آن محفل تعطيل گرديد و آنان کتاب مذکور را فوراً ترجمهٴ به عربي کردند و به قريهٴٴ کوم الصعايد مصر که جديد المحفل بود رفته تصويب براي طبع عربي گرفتند و طبع و نشر نمودند و حضرت ولي امرالله به واسطهٴ فائق تلگراف مؤکد به اين مضمون فرمودند که طبع ترجمه آن کتاب منوط به تصويب محفل قاهره است والاّ توقيف آن لازم و به اعضاء محفل قاهره ابلاغ نمايند که عاقبت اين امر مضر و مخالف ارادهٴٴٴٴٴ مولي است ولي اين تلگراف را بيرون نياوردند پس به واسطهٴ ديگر توقيعي به محفل قاهره فرستادند و تاکيد فرمودند که براي حفظ نظام امور امريه و متابعت نصّ مبارک بايد به تصويب محفل قاهره برسد والاّ اعلان ميفرمايند که کتاب از درجه اعتبار ساقط است ولي آنها اطاعت نکردند و حضرت ولي امرالله که از مکاتيب واصلهٴ برخي از اين طايفه حاوي عدم يگانگي کامل با يکديگر متأثر بودند از مشاهدهٴٴٴٴٴ اين احوال و اوضاع صلاح در آن ديدند

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه** ۵٢

که چندي کناري گيرند تا تنبّهي در نفوس حاصل گردد و به نقطهٴ از خاک مصر وحيداً مقر گرفتند ولي عائله مبارکه تاب نياوردند و بعضي مقرّ را جسته به محضرشان ورود يافتند و هر چه التماس کردند, نپذيرفتند و فرمودند صلاح در اين است و حضرت ورقهٴ عليا در مرقومهٴ عموميه به جامعه بهائيان حقيقت حال را بفهمانند لذا برگشته به حضرت ورقه عليا بيان کردند و ايشان نيز مرقومهٴ مفصّلي بهمان نوع ارسال فرمودند و در همان ايام نامهٴ ذيل به خط ميرزا عزيزالله بهادر به محفل روحاني طهران رسيد ارض اقدس ٢۴ آپريل ١۹٢۴ روحي لحضرتکم الفداء با پست گذشته عريضهٴٴٴ اخير آن محفل مقدس حضور مبارک حضرت غصن ممتاز ارواحنا فداه واصل و چون در ارض اقدس تشريف ندارند به نظر مبارک حضرت ورقهٴ مبارکه عليا ارواحنا لها الفداء رسيد مندرجات که مشعر بر ثبوت و رسوخ عموم احباي الهي و بذل همت آن هيئت مقدسه در حفظ احبّاء و وقايه و صيانت و انتشار امرالله بود موجب سرور خاطر مبارک حضرت خانم و حرم مبارک و ورقات مبارکات گرديد البته از توقيع عمومي حضرت ورقهٴ مبارکهٴ عليا ارواحنا لها الفداء که دو هفته قبل با پست سريع ارسال گرديد از علّت مهاجرت حضرت ولي امرالله از ارض مقصود و مرکز اقامت خود مطلع شده اند و خلاصهٴٴٴٴ کلام آنکه ميفرمايد در وقتي که از وفور محبت و وفاداري عموم احبّا نسبت به خودم کمال امتنان و تشکر دارم از اينکه در بين بسياري از احباب محبت و روح و ريحان مطلوب جاري نيست مکدّرم گوشه اي را اختيار فرموده اند و دربارهٴ دوستان دعا ميفرمايند تا آنکه در قلوب افراد احبا محبت حقيقي و الفت صميمي نبعان نمايد و به مغناطيس اين محبت واقعي دوباره به ارض اقدس جلب شوند تاکنون از قرار معلوم در گوشه اي در قطر مصر تشريف دارند و همينکه هوا گرمتر شود محتمل است به نقطه اي در جبل لبنان تشريف ببرند نظر به حسن هوا و رعايت مقتضيات امنيت و صحّت استدعا شد حال که از ارض اقدس مهاجرت فرموده اند گوشهٴ را در اروپ اختيار فرمايند ولي چون طبع مبارک از اروپ منزجر است و دوري از مرکز هم سبب نگراني خاطر مبارک است همين نزديکي ها را مرجّح بر اروپ شمردند اميدوارم اين مهاجرت مبارک و آن احساسات رقيقه لطيفه که حضرت خانم در توقيع مبارکشان اظهار داشته اند از براي عموم ماها درس شود که اميال شخصيه و شئوونات فانيه را مانع از براي وفور محبت و روح ابدی الفت با يکديگر قرار ندهيم و هر وقت جزئي دلتنگي از يکديگر پيدا کرديم در عرائض به حضور مبارک ذکرش را ننمائيم قسمت آخر وصيتنامه مبارک را در نظر بگيريم و از ولي عزيز امرش مواظبت نمائيم تا خاطر نورانيش مکدّر نشود و شجرهٴ روحانيتش نشو و نما کند و بارور گردد الحمدالله احبا هم اقدام اتحاد کردند و اميدوارم که وصول اينگونه اخبار موجب مراجعتشان شود و بالجمله آواره به حيفا رفت و عائله مبارکه به شفقت و اغماض و تقرير و تحرير آنچه سعي در اصلاحش کردند در ظاهر موافقت نشان مي‌داد ولي با مکاتبه به اينجا و آنجا تنقيد و اعتراض بر عائله مبارکه را فزونتر هم مفهوم مي،داشت و مخالفت مخالفت اندازي کرد حتي در وصاياي مبارکه اظهار نکته‏گيري نمود و عين وصايا که به خط مبارک حضرت عبدالبهاء به او نشان داده شد و عکس آن به طهران ارسال گرديد و بعد از مضي بيست يوم به ظاهر موافقت از حيفا خارج شد ولي با مکالمه و مکاتبه در اعضاي مصر و بيروت شکوک و اختلاف خواست و در بغداد واضحتر شد چه همينکه گفتار و رفتارش حيرت ناگهان چنين تلگراف از ارض اقدس رسيد حاجي محمود قصابچي به محفل خبر دهيد **جمال مبارک مي‌فرمايد:" لاتصد قول کل واردٍ و لاتطمئنّوا بکل زائرٍ. (بهائيه)"**

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵٣**

و چون محفل روحاني بغداد به تحقيق پرداخت و او در محفل حاضر و علناً تزلزل خود را آشکار کرد

و حتي سؤالي تنقيد و شکوک آميز راجع به امر حقوق مذکور در کتاب اقدس و غيره از محفل روحاني کتباً نمود و القاء شکوک در قلوب خواست و لذا محفل احبا را دستور اجتناب داد نامه هاي اعتراضيه براي بعضي از بهائيان کاشان و همدان داد, نامه براي يزداني عضو محفل روحاني طهران فرستاد که آن محفل غالباً سواد آنها را براي محضر مبارک حضرت ولي امرالله به دفعات در سال ١۹٢۴ ارسال داشت محفل اولاً انذارات عمومي و يادآوري از وصاياي مبارکه و بالاخره تصريح به احوالش نمود که در ورودش به طهران اجتناب و عدم اعتناء بهائيان نسبت به او شد و به کلي خاسر گرديد و صورت متحدالمآل محفل روحاني چنين بود به تاريخ شهرالعظمه مطابق برج جوزا ١٣۰٣ حضور محترم حضرات احبّاي با وفاي الهي و اماءالرحمن عليهم و عليهنّ البهاء الابهيٰ, محض تذکر معروض مي،دارد برطبق بيان مبارکي که از کلک ميثاق ارواحنا لرمسه الاطهرفداء در يکي از االواح راجع به عبارت بي‌وفايان که در لوح شرق و غرب قبلاً صادر گرديده بود نازل, عيناً در اينجا درج مي،شود قوله جلّ بيانه عبارت بي‌وفايان را بعضي از احبا حمل ننمايند ( اين اخبار قبل الوقوع است آيد زماني که خود ظاهر و آشکار گردد و از براي نفسي شبهٴ نماند) شيخ عبدالحسين آواره تفتي خود را مصداق اين بيان مبارک کرده بي‌وفائي خود را آشکار نموده و به موجب مکاتيبي که به خط خود به اطراف نوشته و در ضبط اين محفل است نقض و انحراف خود را از ظل امرالله به تلويح و تصريح مشهود ساخته بود از ساحت قدس تلگرافاً کسب تکليف شد از طرف حضرت ورقهٴ مبارکه عليا ارواحنا لاحزان قلبها الانورفدا نيز مقاصد سؤ او تصديق گرديد (صورت تلگراف محفل روحاني طهران به ساحت اقدس «تکليف با آواره چيست؟» جواب از حيفاء به طهران - دواچي روحاني-" تکليف حفظ و صيانت احبّآ از نواياي سيئه اوست. " بهائيه سه مه ١۹٢۴ مطابق ثور ١٣۰٣ ) و چون اخيراً مکتوبي به خط و امضاي او به اين محفل رسيد که کاملا مراتب نقض و اعتراف و بيوفائي او را (آواره) ثابت مي‌کند لذا يک جمله از الواح وصاياي مبارکه حضرت عبدالبهاء ارواحنا لرمسه الاطهرفداء که در تعيين و تکليف و رفتار دوستان با حضرات بيوفايان و ناقضان نازل گرديده ذيلاً درج مي‌شود که کل زيارت نموده مدلول بيان مبارک را به موقع اجراء گذارده از معاشرت و خلطه و آميزش با او احتراز و اجتناب فرمايند قوله جلّ بيانه مقصود اين است که ايادي امرالله بايد بيدار باشند به محض اينکه نفسي بناي اعتراض و مخالفت با ولي امرالله گذاشت فوراً آن شخص را اخراج از جمع اهل بهاء نمايند و ابداً بهانه از او قبول ننمايند چه بسيار که باطل محض به صورت خير درآيد تا القاء شبهات کند. منشي محفل علي اکبر روحاني مهر محفل روحاني طهران و عريضهٴٴٴ محفل به تاريخ ١۰ جدي ١٣۰٣ مطابق ٣١ دسامبر ١۹٢۴- يا سيدنا الحنون و مولانا الرئوف دستخط امنع اعلي در ذيل مرقومهٴ جناب آقا ميرزا عزيزالله خان بهادر عليه بهاءالله زيارت و موجب اطمينان قلب گرديد .... راجع به آواره سه روز قبل شرحي به اين محفل نگاشته و به توسط جناب نيکو فرستاده بود, سوادش با سواد مکتوب ديگرش درضمن اين عريضه تقديم ساحت قدس مي‌گردد خود جناب نيکو نيز در محفل حاضر و سواد مرقومهٴ جناب آقا ميزرا عزيزالله خان بهادر را که به امر مبارک به عنوان آواره مرقوم فرموده بودند, در محفل قرائت نموده, اظهار داشت که آواره مشغول عرض عريضه توبه نامه مطابق امر مبارک شد

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۴**

و صورت توبه نامه اش چنين بود ۴ ذيقعده ۴٢ به شفاعت و وساطت حضرت ورقهٴ مبارکه عليا به آستان مقدس حضرت ولي امرالله غصن ممتاز و قبلهٴ اهل راز روحي له الفداء مشرف باد روحي لتراب مقدمک الاطهرفداء بعد از اعتراف به وحدانيت جمال اقدس ابهيٰ جلّ جلاله و عبوديت مطلقهٴ حضرت عبدالبهاء عمّ نواله اقرار ميکنم که حضرت غصن‏ممتاز شوقي افندي ربّاني روحي‏فداه که به نص قاطعه حضرت مولي‏الوري روحي لرمسه‏الاطهرفدا ولي امرالله رئيس لاينعزل بيت العدل هستند, نسلاً بعد نسل و بکراً بعد بکر و ايشانند مُحقّ در تصرف حقوق و اوليٰ به افضل عباد و في الحقيقه اوست آيت جمال قدم و غصن اعظم و سرّ مُنَمْنَم و ابداً فرقی نيست در ميان ايشان و آن ذوات مقدسه و از شبهاتي که درخصوص الواح مبارکه وصايا خود بنفسه يا به القاي ديگران حاصل کرده بودم رجوع و بازگشت کرده نه به تقليد بلکه به تحقيق, زيرا پس ورود و وصول عکس الواح وصايا و تدقيق در آنها ثابت گشت که کلاً از صدر تا ذيل بدون تحريف حرفي و نقطه اي از قلم مبارک ميثاق صادر شده و لازم الاتّباع است و همچنين سائر سفسطه های که مورث توقف و تأمل شده بود, رفع شد و اينک از آنچه در فکر خلجان کرده بود و خامه مترجم آن گشته بود نادم و تائب گشته بذيل ولاي آن فرع ممتاز دو شجرهٴ مقدسه متوسّلم و اوست اوليٰ به عفو و بخشش. تراب آستان عبدالحسين آواره.

حضرت ولي امرالله در حقّش خطاب به آن محفل چنين فرمودند, در جواب توبه نامه مختصر غيرمتينش دستورالعملي کامل به او داده شد, اميدوارم موفق بر اجراي آن گردد تا اشاره از طرف اين حقير به ياران ايراني به واسطهٴ آن ذوات محترمه درخصوص او نرسد مجالست و معاشرت و مخابره و مکاتبه با او بهيچوجه من الوجوه جائز نه و هيچ عذري مقبول نيست به ياران اطلاع دهيد. حتي جواب پيام اين فاني را بايد خود او رأساً من دون واسطه به ارض اقدس نزد اين عبد ارسال دارد در اين موقع هيچ شخص مستثني نه. انتهي" و بعداً که عموم اين طائفه حتی قرينه اش از او متنفر و جدا شدند و او به مضادت و مقاومت برخاست و دفاتري مملو از اعتراضات و سقطات به اصل و فرع نوشته طبع و نشر نمود و خود را از اين شجره بريده به اکثريت و مخالفين پيوست و آسايش و شئونی بهر خود خواست در خطاب به محفل روحاني طهران چنين مرقوم نمودند: "درخصوص آواره بي‌وفا بهتر است او را به حال خود گذارند و به اراجيفش اعتنائي ننمايند ... امثال اين نفوس به جزاي خود مي‌رسند: "ذرهم في خوضهم يلعبون." انتهي و طولي نکشيد که حاجي ميرزا حسن نيکوي مذکور و موصوف در بخش سابق و نيز فيض الله صبحی موصوف در آن بخش که تا آن ايام در ايران و غيره سفر به عنوان نشر نفحات اين امر مي‌کردند و ميرزا صالح عکاس منشي محفل روحاني مراغه و برخي ديگر در ايران ره انحراف آواره پيش گرفتند و رساله ها به منهاج نوشته،هاي مطبوع و منتشر ساختند و هر چند کم و بيش خار و خاشاکي در جلوي اقدام طالبين و سالکين افشاندند, ولي به موجب بيان مبارک مسطور نه توجّه و تقاصی نسبت به آن اراجيف شد و نه تأثيري در ذهاب و اياب طريق نمودند و آنان هنوز مشغول به افروختن نيران خانمانسوز براي اين امر در انجمن‌هاي مخالفين و معاندين مي‌باشند و در امريکا هم زني قبل از بروز انحراف آواره صورت وصاياي مبارکه را بدست آورد و با آنکه در آن ايام منع از انتشار آن بود و نشر داد

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۵**

و ردّ و اعتراض کرد و به نصايح و اجوبه اي که داده شد منصرف نگشت و مردي نيز با او موافقت ميکرد و دکتر داير هم در مجلد ايالتي خود ردّ و اعتراض نوشت و بعضي هم در نهاني مخالفت داشتند و شايد دکتر فريد موصوف در بخش سابق و همراهانش آنها را تشجيع مي‌کردند و پيشگوئي‌ها و نگراني‌هاي حضرت عبدالبهاء تحقق يافت و تفاوت با ناقضان ميثاق حضرت بهاءالله اين بود که آنان تمسک و بهانه از کتاب عهد و غيره بدست گرفتند و براي وصول به مقام و آمال با مرکز منصوص لايقهر معارضه مي‌کردند ولي حضرت عبدالبهاء در وصاياي خود ذکري و مقامي براي احدي نگذاشتند و محض نگراني‌هائي که داشتند در تثبيت مقام يکتا ولي امر الهي اعليٰ و اشدّ تاکيد را نمودند و براي امثال نفوس مذکوره در آثار و جريان تاريخ ادني مقامي و ذکري وجود نداشت و بالجمله اين گروه دسته اول مخالفين و ناقضين عهد حضرت عبدالبهاء در شرق و غرب قرار گرفتند.

تضرّعات براي مراجعت حضرت ولي امر به حيفا

و براي درخواست رجوع حضرت ولي امرالله به مرکز حيفا محافل روحاني تلگرافهاي متحدالمآل بدينصورت عرض کردند حيفا حضور مقدس حضرت شوقي افندي ربّاني از مهاجرت مبارک قلوب محزون متضرعاً رجاء مراجعت عموماً متحد جانفشان متوجه آستان مقدس اميد تأييد روحاني و نيز نامه ها از محافل با ابراز سوز و گداز از مفارقت و مهاجرت مبارک براي عدم اتحاد و اتفاق بعضي از بهائيان و درخواست عفو و مراجعت براي آقاميرزاهادي عرض و ارسال گرديد و در نامه ميرزاعزيزالله بهادر از حيفا تاريخ مي ١۹٢۴ مطابق شوال ١٣۴٢ خطاب به محفل روحاني طهران بود که حضرت‏ ولي امرالله در محل مهاجرت اقامت دارند ولي از نامه هاي حضرت ورقهٴ عليا که دالّ بر اتحاد و انجذاب احبّا بود مسرور شدند و در امريکا در موقع کانونشن نامهٴ خانم رسيد و تلغراف بر تأثر و ندامت از غفلت و توبه و تعهد الفت کردند و التماس رجوع نمودند همچنين از کانونشن هندوستان و محفل مرکزي انگلستان و محفل استانبول و ديگر نقاط حال خورده خورده هواي ارض اقدس گرم و لابد به نقطه اي در جبل لبنان تشريف خواهند برد و در آخر تابستان اميدواريم به حيفا تشريف بياورند.

اوضاع محفل طهران و تقاضاي حفظ و حراست بهائيان در ايران و اموری ديگر در آن کشور

و در اين سال ١۹٢۴ م محفل روحاني طهران متحدالمآلي به مهر رسمي خود و امضاء منشي علي اکبر روحاني به جمعيتهاي بهائيان در ممالک مختلف فرستاد که دول متبوعهٴٴ خود را آگاه سازند که بدون ادني شائبه شکايت و تظلم بر دولت ايران مقام و مقصد بهائي را واضح نمايند و مدلّل دارند که اين طائفه را به هيچ وجه مداخلت و توجهي در امور سياسي دول و ملل نه بلکه تمام جدّ و سعي مصروف در تکميل علم و عرفان و تهذيب اخلاق و صفات ميباشد و هدف آن الفت و يگانگي عمومي بشر است و معذلک هميشه دچار تضييق و تعرض بي،حساب بودند

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۶**

و اين واقعه اخير سقاخانه دامي بود که براي اين طائفه در ايران گستردند و تمام جزئيات واقعه را شرح دهند ولي قونسول امريکا در اين دام افتاد و از ميان رفت و تصور ميشد که دولت عليه ايران به قلع و قمع ريشه فساد اقدام خواهد کرد, ولي در جواب پروتست مشترک سفرای خارجه مقيم طهران که تقاضاي تامين و حمايت اقليتهاي مذهبي کرده بودند از طرف حکومت ايران جوابي داده شد که قسمت مربوطهٴ آن چنين است در خاتمه نميتوانيم از ذکر اين نکته خودداري کنيم که نگراني در جملهٴ اخير يادداشت آن جناب مستطاب اجلّ راجع به اقليت مذهبي اظهار شده بکلّي بي مورد است زيرا که قانون اساسي ايران مساوات کامل تام ايرانيها را بدون ملاحظهٴ مذهب و غيره مقرر داشته و دولت هم هميشه اين اصل را رعايت نموده و اهالي مملکت را يکسان مشمول حمايت خود قرار داده و خواهد داد و از قديم الايام ملل متنوعه چنانکه خودشان هم اذعان دارند در ايران به امنيت و آسايش زيسته تعجب در اين اظهار رسمي دولت است که فجايع و قتل،هاي سابقهٴ بهائيان به يک طرف حتي در دوره‏هاي مشروطيت هم محفوظ نبودند چنانچه قاتلين شهداء سبعه عراق و قاتل آقا شيخ علي اکبر قوچاني در خراسان و قاتل آقا ميرزا يعقوب متحده در کرمانشاهان و قاتلين آقا شيخ عبدالمجيد صديق العلماء در ترشيز و آقا ميرزا حسينعلي در يزد و هزاران مرتکبين ديگر در نهايت امنيت و بدون تعقيب آسايش ميکنند و محرّک قتل فجيع قونسول امريکا هم تحريک و تعرض اشرار نسبت به بهائيان بوده و نيز در اين سال حسب پيشنهاد آقاي احمد يزداني به تاريخ قوس ١٣۰٣ و سال ۸١ بديع محفل روحاني طهران براي جمع مدارک تاريخ بهائي دستور داد و شروع به اقدام نمود و هم در اين سال يکي از بزرگترين ارکان جامعهٴٴ امري در طهران و عضو متمادي محفل روحاني يعني آقا سيد نصرالله باقراف صعود به ملکوت ابهی نمود و تلگراف تسليت و علو رتبت از محضر مبارک صدور يافت.

و نيز چون محافل روحانيه به محفل روحاني طهران راپورت دادند و سؤال کردند که بعضي از بهائيان در اظهار نامه شناسنامه خود را به آئين نژادي خود معرفي کردند محفل به صراحت و تاکيد و تکرار نوشت که راجع به سجل احوال مطالبي که در تلگراف و لوح منيع مبارک تصريح و تاکيد شده بايد احباي الهي در مواقع سؤال از مذهب و ديانت با کمال صراحت و شهامت بهائي بودن خود را اظهار نمايند و در ورقهٴ سجل احوال غير از کلمه بهائيت چيز ديگر ننويسند اعم از اينکه مامورين دولت بپذيرند و يا نپذيرند و مادام که مامورين دولت از مذهب و ديانت سؤال مي،کنند, ناگريز از اظهار مذهب نمودند و نمي،توانند اظهار دروغ نمايند و اظهار آئين نژادي موافق با امر نبود.

شهادت در اراک

اما قضيه قتل فجيع در قسمت اراک به نهم برج ميزان اين سنه آنکه در قريه مشهد زلف آباد بهائيه مخلصهٴٴ سکينه نام زوجهٴ ميرزا رضاقلي از معاريف اهل بها که حامله هم بود چون در نيمه شب بعضي از خويشان متعرض و معاند مالی و مذهبي شوهرش به خانه بعنوان ربودن اسناد و قباله ها ريختند و آن مظلومه با آنکه تنها بود دفاع و مقاومت نمود و با ضرب کارد و خنجر شهيد گرديد و در عريضه محفل روحاني طهران به محضر مبارک مورخ ٣۰ ميزان ١٣۰٣ مطابق ٣٣ اکتبر ١۹٢۴ بعد از تشکر از وصول لوح امنع اقدس که براي عطش بهائيان بالتمام طبع و به همه بلاد ايران و مجاور فرستاده شد ... يا سيدنا الحنون چنانچه در عريضه سابق به خاکپاي مبارک معروض افتاد

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۷**

احباي الهي در همهٴ نقاط ايران سرپنجه ظلم و عدوان ظالمان ميباشند و آنچه تظلّم و دادخواهي مي،شود و چنانچه بايد و شايد مورد توجه واقع نمي،گردد و از اين جهت بر (تجری؟) و شرارت اشرار افزوده مي،شود دوستان معرض صدمات بي پايان ميگردند چنانچه در فراهان عراق جناب آقاميرزا رضا قليخان که از اشخاص محترم و ثابت و راسخ و فدائي امرالله ميباشد زمانهاي متمادي به تحريک مفسدين و قواي علما مورد صدمات و لطمات و خسارات واقع شده متصل دچار اذيت و آزار اشرار بوده چند روز قبل براي تجديد شکايت به سمت عراق حرکت ميکند شب همان روز چند نفر از اشرار فرصت را غنيمت شمرده به خانه او براي بردن مال مي،روند عيالش بيدار و به مقام جلوگيري برميايد آن بيرحمان شقي آن مظلومه را که حامله نيز بود با خنجر چندين زخم مهلک زده, مقتولش مي،سازند و مي،خواهند پسرش را نيز به قتل برسانند همسايه ها مطلع و اشرار فرار مي،نمايند باوجود اينکه مرتکبين بواسطهٴ ماندن يک کلاه معين و معلوم و شهيده مظلومه منتسب به چندين نفر صاحب ‏منصب نظامي صاحب نفوذ مي،باشد مع هذا تاکنون اقدام به مجازات قاتلين نشده است و مرتکبين در خانه ملاّها متحصن الي آخرها که ذکر مضيقهٴ مالي مدرسه تربيت البنات است و معذلک يک نفر معلمهٴ خارجي متقضي است و خواهش کرده که اگر صلاح بدانند دکتر مودي انتخاب بکند و حضرت ولي امرالله چنين تلگراف فرمودند نوامبر ١۹٢۴ مطابق ١۸ عقرب ١٣۰٣ از حيفا دواچي همدردي کامل مرا به رضاقلي ابلاغ داريد. شوقي و در اثري به قلم مبارک چنين مرقوم فرمودند: " از واقعهٴٴ فراهان و شهادت حرم مظلومهٴ جناب آقا ميرزا رضاقلي،خان نهايت حزن و تعجب و تحسر حاصل آن يار وفادار را از قِبَل اين عبد تسليت دهيد و اطمينان بخشيد که حق عليم قهّار هر ظالم ستمکار را مجازات نمايد و از سفک دم آن امهٴ مظلومه اسبابي محيرالعقول فراهم آورد که منتهي به تنبيه غافلين و ارتفاع امر مبين شود شوقي

فتنه در همدان

در قريهٴٴ کره شاخه از قراء همدان به اثر جوش و خروش ايماني روحاني بهائيان اهالي به سبعيت و مقاومت برخاسته و قاسم دائي همدان و برادرش مجبور به مهاجرت گشتند و محفل روحاني همدان کوشش نمود و نائره فساد خاموش گشت ولي دو برادر مذکور را اقامت در آن قريه ممکن و ميسر نشد, و ناچار به همدان اقامت و اشتغال جستند.

شهادت در تاشکند

در چهار جوي تاشکند آقا ميرزا حسين زنجاني موصوف در بخش ششم به دستور محفل روحاني عشق آباد به نشر نفحات پرداخت و در منزلش که خانه آقا علي سرابي بود مجمع مرکب از پيروان اديان مختلفه منعقد گرديد و هر يک دربارهٴ عقايد خود خطابه دادند و بواسطه او از محاسن امر بهائي مطلع شده, لسان به مدح و تحسين گشودند و سيد جلال زنجاني ملاّي شيعيان که در آن انجمن حاضر نشده بود, تني چند از اشرار را به آن واداشت

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۸** که شبانه بعنوان سرقت و به قصد قتل ميرزاحسين به آن خانه درآمدند و تيراندازي کردند و چون با همسايه،گان مقابل شدند, بگريختند, ولي ضربتي سخت بر سينه آقا ميرزا حسين نواختند که ناچار فوراً براي معالجه و غيره به عشق آباد برگشت و بيش از هفت يوم برجاي نمانده به عالم بقا صعود نمود ١۸ دسامبر١۹٢٣.

قتل فجيع در بناب

و در اين سال ١٣۰٣ در قريه ورِشت به يک فرسخي بناب آذربايجان مادر آقا ميرزا حسين از اجلهٴ احباب را جبّار برادر ستّار نائب معاند مباشر همان قريه با شديدترين عقوبتي در خانه خودش به قتل آورد و قاتل گرفتار و محاکمه و معلوم شد ولي به اعمال نفوذ رها گرديد.

زاهدان

در زاب (زاهدان) واقع به قرب سرحد بلوچستان انگليس و افغانستان که در عصر پهلوي ترقي کرده تغيير نام يافته بندر مهم تجارتي گرديد از اين سنه داراي جمعيت بهائي گشته در مابين مراکز اين طائفه در ايران نمايان گشت.

محفل مرکزي عشق آباد و ايران

در عشق آباد حسب دستور حضرت ولي امرالله تجديد انتخاب اعضاء محفل روحاني به سمت محفل مرکزي ترکستان شد و اعضاء به اين نام و نشان بودند آقا شيخ محمد علي قائيني, آقا سيد مهدي گلپايگاني, آقا عبدالوهاب شهيدي, آقا علي اکبر عباس اف, استاد عبدالکريم, حاجي عبدالرسول, آقا علي اکبر برادرزادهٴٴٴٴٴ مشهدي يوسف, احمد آقا حسين اف ميلاني, آقا حسينعلي عسکراوف يزدي و در ايران نيز محفل روحاني طهران را محفل مرکزي ايران مقرر فرمودند.

جمهوريت ترکيه

در اين سال ١۹٢٣ م جمهوريت ترکيه اعلان شد و طبق پيشگوئيهاي صريح اين امر دولت خاندان عثماني از ميان رفت و بعداً در سال ١۹٢۵ محفل روحاني اسلامبول عزم تحصيل رسميت اين امر از دولت جمهوري ترکيه نمود و در اين باب عريضه به حضور حضرت ولي امرالله در حيفا فرستاد و جواب فرمودند که اگر حکومت مساعد باشد خوب است ولي در مشورت محفل چنين برآمد که حکومت مساعد نيست و از عرض حال به حکومت منصرف شدند و تشکيلات بر حال خود باقي ماند.

اوضاع اين امر در امريکا و هند

و در اين ايام به موجب هدايت و تشويق حضرت ولي امرالله بهائيان در امريکا و هندوستان براي نشر نفحات و توسعه و نظم تشکيلات بغايت کوشا و جوشا بودند

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۵۹**

نيز اوضاع مصائب بهائيان در ايران فتنه و شهادت در سنگسر

در اين سال در قصبهٴٴٴ سنگسر رئيس قلعه بيگي محمد خان با معاندين دمساز گرديد و اعلاني نصب نمودند که بهائيان به حمام مسلمانان داخل نشوند و اهالي هر دو قصبهٴٴٴ سنگسر و شهميرزاد همگی با هم مجتمع شده نداهاي يا علي همي به اتفاق برکشيدند و عزم هجوم بر اين مظلومان نمودند و اين طائفه ناچار مهياي براي دفاع از خود شدند و حتي زنانشان با سنگ بر پشت بامهاي اطراف تلگرافخانه مجتمع و رجال در تلگرافخانه به مخابره با دولت پرداختند و اين خود موجب آرامش فتنه گرديد و بعد چند روز رئيس قلعه‏بيگي معزول شده پي ماموريتي ديگر رفت ولي در همين سال عباس بن حسين بهائي سنگسري به حاليکه در مصيف خود به کلارخان به تعليف اغنام خود ميپرداخت روزي عباس نامي بر او وارد شده مشمول مهمان نوازيش گرديد و همينکه از عقيده و ايمانش اطلاع يافت به قصبه فيروزکوه شتافت و مردم را تهييج نمود و حکمران صارم السلطان داتا و نظام الملک نوري را بر آن داشت که مامور بفرستاد و عباس مظلوم را به آن قصبه کشيد و توده انام همي هلهله مي،کردند که بابي آوردند و حسب امر حاکم آن بيچاره را به درختي سخت بستند و ضرب بسيار وارد آوردند و مردم نيز با سنگ و چوب همي نواختند و مدت دوازده ساعت بدينطريق رفتار کردند که مظلوم بيهوش بيفتاد سپس او را به زندان کشيدند و در آن حال دو تن معاند سنگسري به محبس نزد وي بيامدند و او را واداشتند که با حاکم قرار داديم با دادن هفتاد تومان جريمه مستخلص شوي و اگر نقودي حاضر نداري از گوسفندانت بده و با اين تزوير معدودي از اغنام وي را ربودند و بعد هفت يوم از اثر ضربتها درگذشت و ابتداي واقعه در ٢۷ ذيحجه و انتها در ۴ محرم بود و گوسفندانش را نيز فيمابين صارم السلطان و قهّار خان مامور و غيرهما تقسيم کردند.

فتنه براي مدرسه تاييد در همدان

و هم در اين سال ١٣۴٣ چون مجتهدين ايراني تبعيد شدهٴٴٴٴٴ از عراق به قرب همدان رسيدند و اهالي بلد مراسم استقبال بعمل آوردند و آنان را به تجليل وارد شهر نمودند, روزي ايشان با حکيم الدوله وزير معارف که بپذيره شان از طهران تا همدان آمد دربارهٴ مدرسه تاييد بهائيان گفتگو کردند و در آن ميان سيد ابولحسن اصفهاني از او خواست که مدرسه را ببندد و وزير مذکور به سيد کاظم خان رئيس معارف همدان آن چنان حکم داد و خود به همدان برگشت ولي در آن موقع همدان مرکز بهائيان بود و صاحب،منصبان از قبيل حبيب الله خان مدبّر و غيره, اشتعال ايمان بهائي و اقتدار و نفوذ تام داشتند و رئيس معارف نتوانست حکم وزير را مجري نمايد و به طهران رفته از رئيس الوزراء و مشيرالدوله درخواست کرد که حکم مذکور را تاييد و ايفا نمايد و به اين اکتفا شد که معلميّن بهائی مدرسه بتدريس نکنند و آخر الامر به اين رضايت دادند که ناظر شرعيات اسلامي در آن مدرسه که غالب تلاميذ کليمي زادگان

**سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۶۰**

بهائي بودند, استخدام کنند و ملاّها و مخالفين همي تعقيب کردند تا چون رضا شاه پهلوي که آن هنگام رئيس الوزراء و فرمانده کلّ قوي بود از عراق به همدان وارد شد از او خواستند تابعين انبوه مستقبلين و اعضاء معارف و شاگردان مدارس و تلامذهٴ مدرسه تاييد به امير لشکر گفت که مدرسه تاييد بسته شود و امير نيز در ابتدا اظهار اطاعت نمود و سپس معروض داشت که بستن مدرسه موجب تضعيف معارف است لذا استدعا ميشود اجازه دهند که معلمين عوض گردند و او اين پيشنهاد را بپذيرفت و چند تن از طرف ميرزامحمد درخشان رئيس معارف همدان معين شدند که معلّم مدرسه باشند ولي کميته مدرسه به معارف اخطار کرد که چون معلمين از طرف آنان تعيين نميشود حقوقشان را هم بپردازند و اوقات و مبادلات کلام فيمابينشان طويل و کثير شد و آخرالامر معارف از کميتهٴٴ مدرسه خواست که اقلّا يک تن از آن معلّمين ناصالح براي مدرسه را قبول کند و کميته پذيرفت بشرط آنکه امتحان نمايد و معارف سيد عباس نامي از اعضاء دعوت اسلامي را تعيين کرد و کميته به امتحانش پرداختند و او جواب کتبي چند مسئله فقهي و غيرها را به خطا نوشت و به اين تدبير مدرسه از سيد عباس مذکور هم فارغ گرديد.

توقيع جديد مبارک

بواسطهٴ محفل مقدس روحاني مدينه حيفا احبّاي الهي و اماء الرحمن برادران و خواهران روحاني در صفحات شرق طرّاً ملاحظه نمايند روحي و راحتي لکم الفداء يا اهل البهاء و اصحاب الوفاء چندي است اين خسته دل ناتوان خود را ناچار از بقاع مقدسه عليا مهجور و محروم ساخته و در ارض غربت مسکن جسته و در نقطهٴ منفرده مقيم و مستريح از ولوله و آشوب خلق فارغ و آزادم و از مراودهٴٴٴ آشنا و بيگانه هر دو در کنار ايام و ليالي بعد و فراق را صرف تأمل و تدبّر در شؤون و مصالح امريه نمايم ساعات راحت و فراغت را به مخابرات روحيهٴ با آن عزيزان و مقرّبان درگاه حضرت احديت گذارانم مشاغل بي پايان وفور و وفود زوّار از يار و اغيار تعدّد و تراکم مکاتيب که از جهات لاينقطع متواصل متاعب زمينيه و مسائل معضله تکاليف عديده و موانع غيرمنتظره اين بندهٴٴٴٴٴ شرمنده را در مدّت نه ماه آني فرصت و مهلت نداد تا برحسب رغبت و دلخواه خويش در نهايت نشاط به مهام امور پردازد و در مسائل کليه خوض نمايد و تفرّس کند و در شؤون آتيه تمعّن نمايد و احتياجات ضروريهٴٴٴ اين امر مقدّس را تشخيص دهد و در ايجاد وسائل و تهيه اسباب متقنه تأمل و تدقيق نمايد و به تمهيدات عموميه تشبّث نمايد و حسن تعاون و تفاهم را در بين شرق و غرب جامعهٴٴٴ بهائي ترويج دهد و نصوص مفروضهٴٴ کتاب وصايا را علي قدر مقدور به اقتضاي احوال از حيز آمال به ميدان اجراء گذارد افسوس موانع عديده و فقدان وسائل و اسباب از دو جهت اکثر بلدان شرق را از تشکيل محافل روحانيه مرکزي مطابق تعليمات مبسوطه کاملهٴ مندرجه در وصاياي حضرت عبدالبهاء ممنوع و محروم ساخته و تا هر يک از اين بيوت عدل خصوصي چه در شرق و چه در غرب به انتخاب عمومي در هر اقليمي معلوم و منتخب نگردند تشکيل و تأسيس بيت‏العدل اعظم الهي به قانون مصطلحهٴ در بلاد غرب بسيار صعب و مشکل بلکه ممتنع و مستحيل پس بايد احباي شرق علي الخصوص احباي الهي و اماء الرحمن که در اقليم قديم ايران مقيم و متوطن اند نظر را به اين امر خطير متوجه سازند و خود را مهيا و مستعد رفع موانع و ايجاد وسائل نمايند تا متدرجاً نيز برادران و خواهران خويش که در ممالک آزاد غرب به تأسيسات مهمّه مشغولند در ممالک شرق نيز از برای تاسيس و تشکيل اين بيت عدل خصوصي در باب حريت و کمال اساس متين بنهند و بر آن اساس وحيد به مشارکت احباي باختر قصر مشيد بيت عدل عمومي را علیٰ رؤس الاشهاد رغماً لِکُلٍّ عَدوّ لدود و معاند حسود مرتفع سازند و بر اجراي اعظم نواياي مقدسهٴٴ ربّ عزيز موفق و فائز گردند و هر هيئتي که به نظام الهي و برحسب تعليمات و اصول و شرائط سماويه که در صحف الهيه مشروحاً مثبوت و مسطور است کاملاً کما ينبغي و يليق لهذا المقام الرفيع و المرکز المنيع انتخاب و تشکيل نشود آن هيئت از اعتبار اصلي و رتبهٴٴ روحاني ساقط و از حق تشريع و وضع احکام و سنن و قوانين غيرمنصوصهٴٴ ممنوع و از شرف اسنيٰ و قوهٴ مطلقه عليا محروم چون به امدادات لاريبيه موعوده قلم اعليٰ موانع حاليه برطرف گردد و نويد فرح بخش امکان تشکيل همچو مرکز امريه در اقاليم شرق کاملاً منظّماً به سمع اين عبد منتظر مشتاق رسد. دستورالعملي مخصوص محافل مرکزيهٴٴٴ حاليه احباي شرق ارسال خواهد شد تا من دون تعويق مطابق اصول و احکام منصوصهٴ کتاب الهي بيوت عدل خصوصي که به نص وصايا مستقيماً به انتخاب اعضاي بيت عدل اعظم مکلف و مامور و مفتخرند از بين جمهور منتخب و معين گردند حال تمهيداً لامرالحکيم و تحکيماً لبنيانهٴ المنيع و تسهيلاً لهذا التاسيس الجليل از جملهٴ امور لازمهٴ مبرمه که از احتياجات ضروريه و اس اساس تشريفات و محور اجراآت آتيه بيت عدل عمومي است استنساخ و جمع و ترغيب و تدوين و حفظ آثار است و اين امر خطير از وظائف حتميه اصليه محافل روحانيه است و اين عبد ناتوان بقدر استطاعت و امکان معاون و مساعد آن برگزيدگان حضرت يزدانم تا ان شاء الله جميع محافل روحانيه چه محلّي و چه مرکزي در تمام اقاليم به اين امر عظيم به صبر و سکون در نهايت دقت و متانت به اسلوب و نظامي بديع پردازند و اين فريضهٴ مقدسهٴٴٴ خويش را در نهايت روحانيت و کمال انجام دهند و به اجر و ثوابي جزيل فائز گردند بايد جميع افراد مؤمنين و مؤمنات من دون استثناء در نهايت خلوص و امانت و جديت آنچه را از الواح و توقيعات مقدسه که از سماء مشيت جمال اقدس ابهیٰ و حضرت نقطه اوليٰ و حضرت عبدالبهاء روحي لآثارهم المشعشه المقدسه فداء نازل گشته نزد خود موجود و محفوظ دارند نسخه هاي اصليه را که اکثر مزين به مهر و امضاي مبارک است به واسطهٴ منشي به رسم امانت تقديم و تسليم محفل روحاني محل خويش نمايند و در مقابل آن ورقهٴ رسمي از محفل تسليم گيرند تا پس از استنساخ و مقابلهٴ محفل محلّي فوراً آن الواح راکاملاً به صاحبانش ارجاع نمايند و همچنين بايد هر محفل محلّي لجنهٴٴٴ مخصوص تعيين نمايند تا اعضاي اين لجنه از هر لوح و توقيعي به اطلاع و تصويب محفل دو نسخه استنساخ و مقابله نمايند و اسم صاحب لوح و تاريخ استنساخ را ثبت کنند و اگر چنانچه موقع و تاريخ نزول تعيين گشته آن نيز ثبت و حفظ نمايند بايد جميع اين امور يعني تحقيق و اثبات و استلام و استنساخ الواح و ترتيب و محافظهٴ نسخه هاي آن کل به اطلاع و صوابديد اعضاي محفل روحاني باشد و هر نسخه به مهر و امضاي محفل تصديق و تصويب شود و اگر چنانچه لوحي و يا توقيعي نزد فردي از افراد باشد که بسيار محرمانه و سَترش لازم و واجب بايد صاحبش اصل لوح را سربسته و ممهور به رسم امانت تسليم محفل روحاني محلي خويش نمايد و محفل محلي نفس امانت را سربسته بواسطهٴ محفل مرکزي آن اقليم به ارض اقدس نزد اين عبد با شخص کامل اميني ارسال نمايد تا پس از استنساخ در ارض مقصود بواسطهٴ محفل مرکزي و محلي اين عبد شخصاً به صاحبانش ارجاع نمايم ولي اين فقط راجع ؟ الواح شخصيهٴٴٴ خصوصيه است بايد سائر الواح کل تسليم محافل روحانيه گردد تا اين محافل پس از استنساخ به صاحبانش ارجاع نمايند و آنچه نسخه هاي الواح نزد محافل روحانيه محلي جمع شود بايد ؟ نسخه هاي اول را با نهايت دقت و متانت نزد محفل مرکزي خويش ارسال دارند و نسخه هاي ثاني را نزد خود در محفظه آثار محفوظ دارند تا بعد تکليف معين گردد در هر نقطه که محفل روحاني تشکيل نگشته بايد صاحبان الواح صورت اصل را مستقيماً در نهايت مواظبت و احتياط نزد محفل مرکزي اقليم خود ارسال دارند تا پس از استنساخ دو نسخه محفل مرکزي اصل لوح را به صاحبش ارجاع نمايد و چون نسخه هاي اول از نقاط امريه نزد محافل روحانيه مرکزي جمع شود بايد هر محفل مرکزي لجنهٴٴ مخصوص تعيين نمايد تا اعضاي اين لجنه به اطلاع و تصديق محفل مرکزي پس از ترتيب و تدقيق نسخه هاي الواح را به اقتضاي زمان و مکان بنحوي مشروح با شخص امين به ارض اقدس نزد اين عبد ارسال نمايند تا آنچه لازمهٴ اين امر مهم است اجرا شود و اگر چنانچه در نقطهٴ از نقاط نزد اغيار الواح و توقيعات مبارکه يافت شود بايد محفل روحاني محلي در نهايت ملايمت و روحانيت و حکمت جهد بليغ مبذول دارد تا به طيب خاطر به کمال سرور و اطمينان صاحبان آن الواح توقيعات اصليهٴٴٴ خويش را به محفل ارائه دهند و تقديم نمايند تا پس از استنساخ فوراً ارجاع گردد تکليف بهيچ وجه من الوجوه جائز نه و چون اکثر محافل مرکزي در اقاليم شرق هنوز موافق نواياي مقدسه و مطابق اوامر الهيه تشکيل و منتخب نگشته اند به استثناي اقليم مصر و هندوستان که در آن ديار محفل مرکزي را جمهور مؤمنين و مؤمنات انتخاب نموده اند لذا اقوم و اهمّ نقطه امريه هر اقليمي موقتاً محفل مرکزي آن اقليم ناميده ميشود و اسامي نقاط امريه که فعلاً سمت رسميت را دارا است از اين قرار است محفل طهران محفل مرکزي اقليم ايران محفل بادکوبه محفل مرکزي قفقازيا محفل عشق آباد محفل مرکزي ترکستان محفل بغداد محفل مرکزي عراق محفل اسلامبول محفل مرکزي ترکيه محفل حيفا محفل مرکزي فلسطين و سوريه و اما نقاط متفرقه امريه که از دائره اين اقاليم خارج است احسن و اولي آنکه نفوس مؤمنه در اين نقاط الواح خويش را رأساً به ارض اقدس به نهايت مواظبت و اتقان ارسال دارند تا اين عبد پس از استنساخ اين الواح را به صاحبانش ارجاع نمايد. اي عشاق و فدائيان پروفاي جمال ابهيٰ هنگام همت و اقدام است و يوم يوم عمل و جانفشاني وقت آن است به همت تمام و سعي جزيل و امانت و صداقتي کامل و نشاطي موفور و نظم و ترتيبي بديع کافهٴ مومنين و مؤمنات در طي اقطار از وضيع و شريف و قريب و بعيد قدم به اين ميدان گذارند و به جان و دل در تاييد و اجرا و تسريع و تکميل اين مشروع جليل همتي شايان بگمارند اين امر عسير اولين تجربه و امتحاني است که به آن ميزان نواياي خالصهٴٴ و همم عاليه و تعلقات روحيهٴٴٴ افراد مؤمنين و متانت و کفايت و وثوق و اعتماد و اقتدار و استطاعت محافل روحانيه بهائيان قياس و موازنه ميگردد و قدر و منزلت هر يک مشهود ومبرهن شود اگر معاذالله فتور و قصور و ارتخاء و اهمال ظاهر و عيان گردد اجراءات آتيه و تاسيسات مهمه که در مستقبل ايام به اين امر مهم مرتبط و معلق است در عهدهٴٴٴٴٴ تعويق افتد و در زاويهٴٴ نسيان مدفون و فراموش شود و نواياي مولاي حکيم و توانا آشکار و پديدار نگردد و در عالم شهود جلوه و بروزي ننمايد اگر في الحقيقه ياران الهي به زيور راستي و فداکاري و ثبات و اتقان مطرز و مزين گردند افواج تاييد چنان احاطه نمايد که عالميان حيران گردند و دشمنان مدهوش و سرنگون شوند شک و شبهه نبوده و نيست که ياران پرورده يد عنايت پس در اين سبيل گوي سبقت را در ميدان شهادت از پيشينيان خواهند ربود و در اين عمل مبرور از يکديگر سبقت خواهند جست و ايضاً از امور مهمه که به اعضاي محافل روحانيه محول گشته ملاحظه و مذاکره در تحقيق و تعيين و ابتياع مواقع متبرکه و نقاط تاريخيه امريه است هر چند موانع جسيمه متعدده در ميان و اسباب مادي مفقود و تحقيق و تعيين و تحديد اين اماکن عديده بسيار صعب و مشکل ولي بايد بتدريج در نهايت حکمت و بردباري و جديت و فعاليت مبادرت به اين مشروع نموده بقدر استطاعت از صندوق خيريه و تبرعات شخصيه اين بقاع شريفه منوره عزيز را در حوزه تملکات و تصرفات بهائيان درآورد و از عدم تقيد و اعتناء و بيحرمتي جهال و اشرار محافظه نمود و آنچه ابتياع گردد بايد فوراً محافل محلي محفل مرکزي خويش را اطلاع کافي دهند تا در سجلّ محفل مرکزي ثبت و قيد گردد و در ترتيب و ترميم و کيفيّت استعمال آن به اطلاع و مشورت و صوابديد محفل مرکزي اقدام شود تا حقوق امريه محفوظ ماند و نظام الهي در جميع شوؤن چه جزئي و چه محلي در انجمن انساني جلوهٴ نمايان نمايد تحقق اين امر نيز معلق و مشروط به همت و انقطاع و جانفشاني و تدقيق و استقامت و تعاون و تعاضد بين ياران و محافل روحانيه است و هر چه بيشتر تاخير حاصل شود مشاکل متراکم گردد و موانع داخله و خارجه ازدياد يابد ايدّکم الموليٰ و ايانا علي السّلوک و المداومة و الفوز والفلاح في هذا المنهج القويم. و آنچه اليوم از لوازم ضروريه و جالب و جاذب برکت سماويه و کافل حفظ و حراست بندگان حضرت احديه است وقف و تخصيص محلّي مناسب از براي تعيين مرکزيت امرالله است در هر نقطهٴ از نقاط امريه بايد ياران الهي در صفحات شرق نظر به تضيقات حاليه به ملاحظه و اعتدال و سکون و حکمت و آرامي حرکت نمايند ولي مقصود از حکمت خاموشي و فراموشي و اهمال و تاجيل در اجراي اين امر نه بلکه مقصود آن است که اعلان مرکزيت در بين جمهور نگردد و اسباب همهمه و عربده و هياهوي ناس نشود ولي تعيين مرکز ولو در زير زمين باشد از احتياجات شديده اين يوم عظيم است. اگر ممکن و اوضاع محليّه مانع نه اجتماعات عموميه از براي ترتيل الواح و ادعيه و مناجات و انعقاد محافل روحانيه و مجالس تبليغ و نطق و تذکار و اعياد و ضيافات کل در آن نقطه ولو احقر نقاط باشد جمع و حصر گردد و اگر مناسب باشد ولو در مسقبل ايام بنيان منيع مشرق الاذکار در آن نقطه مبارکه نيز مرتفع شود, نور علي نور گردد و آن نقطه **حظيره القدس** ناميده شود تا نفحات مسکيهٴٴ تضرعات قلبيه و مذاکرات روحانيه و اجراءات جليله اهل بهاء از حظائر قدس به صفحات مجاوره سرايت نمايد و مشام مزکوم اين عالم عليل را باز نمايد و معطر و عنبرين کند و نيز از امور مطلوبهٴٴ مستحسنه تاسيس محفظهٴ آثار امريه است در هر نقطه از نقاط مرکزي اقليمي بهائيان و اين محفظهٴ آثار در تحت صيانت و ادارهٴ محافل روحانيه مرکزي ياران است و محتويات آن در حين تجديد انتخابات به محافل روحانيه مرکزي جديد الانتخاب به تمامها تقديم و تسليم گردد و هر فردي از افراد علي الخصوص نفسي که وراثتَش از اهل بهاء محسوب نه و يا طرف ثقه و اعتماد او باشند به صرافت طبع و طيب خاطر از آثار امريه چه از الواح و کتب و صور و امتعه و ما شا کلها تقديم محفظهٴ آثار محفل روحاني مرکزي خويش نمايد اجرش عندالله عظيم و اسمش در سجلّ محافل روحاني و يادگارش در محفظهٴٴٴٴٴ آثار الي الابد باقي و برقرار خواهد ماند و همچنين محفظهٴ آثاري در ارض اقدس اخيراً تشکيل گشته تا آنچه را افراد و محافل روحانيه از آثار منيعه علي الخصوص آثاري که جمعش در يک نقطه احسن و اولي و تَشَتُّتَش مايهٴٴ خسارات و فقدان است طُوعاً تقديم محفظهٴٴ آثار ارض اقدس کنند, بنام آنان در محلي مخصوص محفوظ و مصون ماند و به مرور ايام زوّار ارض مقصود از جميع اطراف و اکناف به زيارت آن آثار فائز گردند و ياد آن مقربين درگاه کبريا را نمايند و به ذکر خير و دعا در حق آنان مشغول گردند. از قبل اشاره و تاکيد شد که هر فردي از افراد در هر محفلي از محافل که مالک شمايل مبارک حضرت اعلي و جمال اقدس ابهيٰ است, احسن و اولي آنکه آن شمايل را با شخص امين به ارض اقدس ارسال نمايد تا در محفظهٴٴ آثار الي‏الابد از او يادگار ماند ولي در ارسال آن مختار است نه مجبور و مکلّف ولي مشروط به آن است که بهيچ وجه من الوجوه نسخهٴٴ از آن برندارد و به شخص غيرامين بي اعتباري نسپارد و دائماً در محلي مخصوص در نهايت مواظبت و احترام محفوظ و از انظار مکتوم دارد و همچنين تعدد و تداول شمايل و صوت و صور متحرکهٴ حضرت عبدالبهاء در بين جمهور ناس چه يار و چه اغيار جائز نه و نمايش آن در هر موقعي از مواقع جائز نه چه که مضرّ به مصالح امريه است و مخالف شأن و حرمت و قدر و منزلت همچه آثار کريمهٴ شريفهٴ مقدسه است اميد آنکه احبا علي الخصوص جوانان پرشور و نشاط مراعات اين امر مهم لازم را نمايند و از حد آداب و رتبهٴٴ اعتدال خارج نگردند و تجاوز ننمايند و در ختام انظار ياران ممتحن پرعشق و وفاي حضرت عبدالبهاء را به اين امر لازم و مهمّ منعطف نمايم و به اين نکته متذکر دارم و آن مواظبت و دقتّ تام و حفظ حقوق مدنيه شرعيه شخصيه افراد است از هر مسلک و طائفه و نژاد و عقيده و مقامي. در اين مقام امتياز و ترجيح و تفوق جائز نه, بايد در نهايت سعي و دقت من دون تردد و ملاحظهٴٴ ياران و برگزيدگان حضرت بهاءالله در محاسبات و معاملات خويش راجع به حقوق اصليه نوع بشر ادني امتيازي بين آشنا و بيگانه و مؤمن و مشرک و مقبل و معرض نگذارند بعد از تحقيق و تدقيق اگر چنانچه مقروض اند بايد به تمام قوي همت بگمارند تا آنچه برعهدهٴٴٴٴٴ آنان است تا فلس اخير بپردازند و راحت نجويند تا به تاديهٴٴ آنچه را مکلف اند به تمامها موفق گردند. حقوق مدنيه و معاملات ظاهره تعلقي به ديانت و اعتقاد باطني انسان نداشته و ندارد افراد در هينت اجتماعيه چه از موحّدين و چه از مشرکين کل در اين مقام يکسان‏اند و حقوق شخصيهٴٴ آنان نزد اصحاب عدل و انصاف محفوظ و مقدس و مسلّم و هر متردد متمرّدي در ساحت آن منتقم قهّار مقصر ومشمول و مردود بل مصاحبت و مرافقت با کفار ملحدين و خائنان پرکين و بيوفايان خودبين و رعايت و مهرباني به دشمنان امر الهي ذنبي است جسيم و انحرافي است عظيم از صراط مستقيم الهي ولي نفس ارتداد و محجوبيت و ترک عقيده حقوق مدنيه شرعيه افراد آزاد را بهيچ وجه من الوجوه بقدر سم ابره تخفيف و تغييري ندهد والاّ اهل بهاء بساط پيشينيان را در اين قرن مشعشع نوراني دوباره بگسترانند و آتش تعصب و حمية جاهيله را در صدور برافروزند و خود را از مواهب جليلهٴ اين يوم موعود محروم سازند و تاييدات الهيه را در نيروز فيروز از ظهور و بروز بازدارند حيف است ذيل اهل تقديس را به اين اوهام و شئون ناشايسته آلوده نمائيم. ربّنا وفقنا علي معرفه امرک العظيم و التخلق بخلقک الکريم و السلوک في منهجک القويم بفضلک القديم و جودک العميم. انّک انت العليم, انّک انت الرحمن الرحيم. بنده آستانش شوقي تموز ١۹٢۵

اعضاي محفل روحاني جديد در طهران

در اين سال ١٣۰۴ ه ش ١۹٢۵ م اعضاي محفل روحاني جديد طهران منتخب حسب دستور نه نفر در اول رضوان بدين صورت بودند ميرزا اسحق خان متحده, دکتر يونس خان, ميرزا ولي الله خان ورقا, ميرزا عبدالحسين خان نعيمي, خلاصهٴٴ نويس محفل دکتر مسيح خان ارجمند, رئيس شعاع الله خان علائي وميرزا علي اکبرخان ميلاني محب السلطان منشي, ميرزا بديع الله خان مصباح دفتردار, ميرزا عبدالله خان خرسند.

طلوع سلطنت پهلوي

واقعات کشور ايران درين سنه چه سياسي و دولتي و چه ديني و امري در صف اول حوادث شمرده مي،شود چه دراين سال بساط دولت قاجاريه که به تفاوت حال آن همه حوادث مولمه انباشته در هشت بخش وکسری از اين کتاب وقوع يافت و تمام مدت آن دولت را تطبيق با دولت امويه کردند برچيده گشت و قسمتي از مواعيد منتشرهٴ در آثار اين امر تحقق پذيرفت و بعد از آنکه مجلس مؤسسان کبير منعقد شد و بالاتفاق اعليحضرت رضاشاه پهلوي را که در آن هنگام سردارسپه و رئيس الوزراء بود به سلطنت برافراشتند و در ٢۹ جمادي الاولي تخت و تاج شاهي ايران را تصرف نمود از هر جهت رونقي جديد و اصلاحاتي نوين در اين کشور پديد آورد و به نظر مي،آيد که مملکت روي به امنيت و عدالت و آزادي و تساوي آورد.

سال هشتادم و يکم==== واقعات سال ١٣۴٢ ه- ق -- ١٣۰٣ ه - ش ====== صفحه ۶۵

قتل و غارت بهائيان جهرم

ولي در همين سال بود که فاجعه بزرگ جهرم فارس به تحريک \از\ مفسدين اتفاق افتاد و مقدمات آن از روزهای اوائل شهر رمضان به ماه فروردين کمتر از دو سال قبل از طلوع سلطنت پهلوي به ايامي که اوضاع روی به مجلس مؤسسان و برقراري آن سلطنت ميرفت, آغاز گرديد و تحريک اين فتنه را بدست صولت الدوله قشقائي و سيدعبدالرحيم جهرمي گفتند و صورت واقعه چنين بود که سيد علي پيشنماز بن سيد عبدالحسين مجتهد لاري سابق الوصف در بخش سابق نيز سيد حسين معزالاشراف که سالها براي کلانتري مفسده ها بنام تعرض بابي ايجاد کرد و هم سيد عبدالرحيم مذکور کلانتر محلهٴ کوشکک و سيد علي اکبر کلانتر محلهٴ کازران بدستياري کربلائي محمد شرير محرک حاجي ميرزا محمد روضه خوان گرديدند که بر منبر نسبت به بهائيان تحريک به قتل و جهاد و هم نسبت به دوائر دولت و اولياء مدارس سقط و دشنام گفته لعن و سبّ و هرزه گوئی کرد فتحعلي خان مدبرالدوله حکمران بهائي و هم نائب حسينخان رئيس نظاميان ممانعت و جلوگيري نکردند و نتوانستند و لاجرم هيجان و طغيان در اهالي تحقق و تقرر يافت تا در بيست و سوم شهر مذکور کربلائي محمد دست به کار شد و به هنگام صبح آقا نجفعلي بن استاد حسن جوان بهائي را يافته به سبّ و دشنام گرفت و درحاليکه جوان متغير بود دو تن ديگر از شريران رسيدند و او را به ضرب چوب و زنجير مجروح کردند و او نزد ميرزا عبدالوهاب خان هنر رئيس محفل روحاني رفته شکايت کرد و هنر به نائب حسينخان مذکور رئيس نظاميان متمرکز بلد نوشت که دو تن نظامي بفرستاد و به حالي که کربلائي محمد را از خانه بيرون آورده سوي مرکز نظام ميبردند مقرالاشراف خبر يافت و انبوهي از زنان را برانگيخت تا نظاميان را سنگسار نمودند و مردم انبوه شدند و کربلائي محمد به اتفاق آنان بانگ حيدر حيدر برکشيد و نظاميان وي را گذاشته بسوي مرکز خود براي اخبار واقعه رفتند و في الحال بانگ دلخراش رعب مذکور و نداي کذب او وای بابيان آقا زادهٴٴٴٴٴ لاري را از منبر به زير انداختند و حاجي ميرزا محمد آخوند را گرفتند از انبوه مردم محلهٴ علي پهلوان به اوج رسيد و مردم محلات ديگر هم صدا شده پيوستند و در مسجد جامع مجتمع گشتند و دست از شغل و کار کشيده به شورش برخاستند و مدبرالدوله که به قصد اطفاء نائره به مسجد رفت و کلمات توهين،آميز مردم را نسبت به خود به عنوان حکمران بهائي بشنيد و بيم کرده, خود را بيرون کشيد و نائب حسينخان مذکور با معذوری؟ پي دفع رفت ولي از شدت بيم با شورشيان سخن از در مرافقت گفت و از علت واقعه پرسيد و معزالاشراف جواب داد که ترويج اسلام و قلع و قمع بهائيان را مي،خواهند و او دستور داد که نام آحاد اين طائفه را بر ورقه بيارد تا يک يک را به دائره نظام طلبيده اجبار به تبرئه و يا اخراج بلد نمايد و اين موجب مزيد قوت و جسارت شورشيان گشت و اسامي چهل تن را بر ورقه آورده, اصرار نمودند که بايد همگي را به قتل رساند و فرياد برکشيدند که حاکم بهائي نمي،خواهيم و بايد بهائيان از جهرم نابود گردند و نائب مذکور چند تن نظامي پي احضار بهائيان بفرستاد ولي چون تمامت شورشيان در عقبشان حيدر حيدر گويان روانه شدند خود را کناري کشيدند و شورشيان به چند دسته هاي پرجمعيت و فريادهاي هولناک با انواع آلات قتال بسوي محلهٴ فوشتان که اغلب اين طائفه در آنجا ميزيستند و غيرها هجوم بردند و به قتل و غارت پرداختند چنانچه حاجي ميرزا ابوالقاسم بن حکيم باشي و سليل،اش ميرزا اسدالله را که به خانه شان در را شکستند ديوار را خراب کرده, وارد شدند و نيز استاد عبدالله کفاش و آقا محمدباقر خادم راکه در آن خانه پنهان بودند, گرفته ضربي شديد وارد آوردند و هر دو را دستها بستند و خانه را آتش زده, اثاث به غارت بردند و دستهٴٴ حيدر حيدر گويان به خانه استاد حسن ريخته او را به ضرب کارد و شمشير و چوب شرحه شرحه کرده به خاک هلاک انداختند و اثاث البيت

\-- صفحه ۶۶ \--

به غارت بردند و سه پسرش نيز گرفتار شده دو تن پس از يافتن ضرب و جرح بسيار از دست اشرار گريخته به خانه عبدالوهاب خان پناهنده شدند و سوم آقا نجفعلي را با ضرب و ستم فراوان به مسجد جامع رساندند و آقا جعفرقلي نام و حاجي سيد محمد و آقا سيد ابراهيم آتي الذکر برده دل بسوخت و از چنگ اشرار رهائي داده به شبستان مسجد انداختند و در را قفل نمودند و چند تن از کسان خود را بفرستادند که نهاني ديوار خلف شبستان را شکافته جوان مجروح مکسور را به خانه خود برده معالجه و پرستاري نمودند و اشرار به خانه آقا محمدحسن رفته و انجا را نيز غارت کردند و او را پس از آزار بسيار مجروحاً مکسوراً مغلولاً با خود گرفتند و دستهٴٴ به خانه آقا محمدرضا بن رستم رفته چوب و غيره نواختند و اشياء غارت کردند و با دست بسته بيرون آوردند دسته ظالمان به خانه استاد عباس رفته در آنجا نيز به نوع مذکور عمل نمودند و او و پسرش ضياءالله را پس از آزار بسيار مجروحاً مغلولاً با خود آوردند و دستهٴ به صحرا در مزرعه آقا سيد حسين روحاني از نامداران ثروتمند تاخته که خانه اش را نيز غارت و احراق کرده بودند و او را دستگير نموده, پس از ضرب و جرح و شکافتن سرش مغلولاً به همراه خود گرفتند هر هفت را به مقبره شاه حاجات بردند و کسي نزد کدخدايان و محرکين فساد چون سيد حسين معز و سيد عبدالرحيم مذکور که سواره بودند, فرستادند تا تکليف اسيران معلوم کنند که نزد آنها ببرند يا نزد آقازادهٴٴٴٴٴ لاري و پيغام مي،فرستند که در همانجا به قتل رسانند و سواري مامور رسيده و اين را به نداي بلند ابلاغ کرد و سفاکان با جوش و خروش مهياي کار شدند و در آن حال حاجي ميرزا ابوالقاسم و پسرش ميرزا اسدالله را آقا غلامحسين تاجر که مردي نيکخواه بود از معرکه قتل بيرون آورده با اشرار نزد آقا زادهٴٴٴٴٴ مذکور برد و در حاليکه به فرمانش مظلومان را سوي معرکه قتل باز مي،آوردند حسب دلالت آخوندي به اين عبارت که حاجي پسر حکيم،باشي و برادر حاجي،حکيم است حکم حفظ و نگهداري داد و به حاجي امين التجار که مردي خَيِّر بود, سپرده شد تا پرستاري و محافظت کرد و آقا ضياء را ميرزا محمدصادق نامي که بر جوانيش رحم آورد, خلاص نموده به خانه خود برده, حفظ و پرستاري کرد و بالاخره چهارتن ديگر اسير دست اشرار بودند که از جانب شريران مذکور مخصوصاً سيد علي لاري حکم قتل رسيد و همگي بر آنان هجوم کرده به ضرب کارد و شمشير و چوب و زنجير قطعه قطعه نمودند و جسد چاک چاک آقا محمد حسن را سوزاندند پس به خانهٴٴ **ملاّ** **محمد شفيع** هجوم بردند و اثاث غارت کردند و آن پير نود ساله را به ضرب کارد و خنجر بينداختند و جسد را در همان خانه به زير خاک مستور ساختند و به خانهٴٴ آقا مشهدي عباس پير هفتاد ساله ريخته با چوب بکشتند و ابواب خانه بسوزاندند و اموال و اشياء بردند و جسد را در همان خانه زير خاک کردند و دسته،ای از اشرار **استاد محمد کاظم** تخت کش و دامادش **آقا نصرالله** را گرفتند و خانه را غارت کرده اثاث به يغما بردند و آنان را با مشت و سنگ و چوب،زنان به مسجد جامع کشيدند و **استاد کاظم** را در آنجا شهيد و قطعه قطعه کرده, بر جسد چاک،چاک همه گونه اهانت رساندند و کشان کشان و سنگ و خاک و غيره ريزان به رود خشکی رسانده, انداختند و گودالي کنده به زير خاک کردند و **آقا نصرالله** هنوز رمقي داشت که کربلائي محمدرضا نام از تماشائيان دل بسوخت و او را از چنگ گرگان بربود و به خانه خود آورده, معالجه نمود, تا شفاء يافت و در آن حين کربلائي محمد شرير خبر يافت که استاد حسن مضروب مجروح مذکور هنوز زنده است و به درب خانه شتافته دق باب کرد و زوجهٴ آن مظلوم را اغفال نمود که به عيادت آمدم و همينکه در باز شد به بالين مظلوم رفته چنان لگد بر سينه اش نواخت که في الحال جان سپرد و در خانه مدفون گرديد و جمعي بيدرنگ به خانهٴٴ آقا شيخ مصطفي معلم تاختند و او را نيافتند و اثاث بردند و خانه بسوختند و دستهٴٴ از ارازل شرير به خانه کربلائي حسينقلي تحصيلدار ماليات شتافتند و او را بدست نياوردند و اثاث خانه و نقود متعلق به ماليات را بردند و گروهي به خانه استاد غلامرضا قصاب ريختند و دستهٴٴ به خانه استاد علي تاختند و همچنين به خانه هاي استاد عوض و آقا سيد احمد صديق زاده و آقا ميرزا محمدرضا و برادرش حاجي ميرزا آقا و به خانه آقا محمد بن مشهدي قاسم رفتند و هيچ يک را نيافتند اشياء و اموال را طراً و کلاً يغما کردند و بالجمله در آن روز هيجده خانه غارت شد و هشت تن به نوع مذکور به شهادت رسيدند

\-\-- صفحه ۶۷ \-\--

و چنانچه اشاره شد آقا نجفعلي بن استاد حسن شهيد و آقا ميرزا عباس بن آقا ميرزا نصرالله و آقا صادق بن آقا احمد نيز گرفته با هياهو به مسجد جامع کشيدند که با بستن سيد علي لاري بکشند ولي حاجي سيد محمد تاجر و پسرش آقا سيد ابراهيم آنان را از چنگ گرگان ربوده به شبستان مسجد برده در را مقغل ساختند و اشرار هجوم آوردند که در را شکسته مظلومان را هم در شکنند و آقا محمد رضا بن ابوالحسن بيرون دويده ديوار خلف شبستان را خراب کرد و سه مظلوم مجروح مذکور را بدر برده به خانه خويش جاي داد و پرستاري نمود تا جراحات بهبودي يافت و جمعي از مومنين قريب شصت تن به خانه آقا ميرزا عبدالوهاب خان مجتمع گشتند و درب را محکم بستند و با اسلحه و چوب و سنگ در سنگر نشستند و گروه اشرار با همهمه و شرار حمله کردند که خانه را خراب دهند و با همه احباب به قتل آرند اشياء و اموال مختصر بربايند ولی ميرزا با همرهان در سنگر به ضرب سنگ و ارائه تفنگ آنانرا متفرق ساختند تا چون شب رسيد حکمران سوي شيراز شتافت و ماوقع را به والي ابلاغ کرد تا به دائره ارکان حزب آگاهي رساند و همينکه روز ديگر شد انبوه اشرار و ارازل جهرم به فتلگاه شهداء قلعه قرب مقبره شاه حاجات مجتمع شدند و ريسمان به پاهاي شهداء انداختند و شادي و وقاحت کنان کشيدند و آقا رستم پير دلشکسته و والد آقا محمدرضا شهيد را اجبار نمودند که جسد فرزند به خاک و سنگ همی،کشيده تا پشت خندق وارد کرده به گوشه،ای انداختند و گودالي حفر کرده, اجساد را در آنجا ريختند و مدفون و مستور ساختند و جسد پاره پاره آقا محمد کاظم را که در مسجد جامع مطروح بود با ريسمان بيرون کشيده از کوچه و بازار از محله بيرون برده در گوشهٴ مدفون نمودند پس با همان بانگ حيدر حيدر به بازار ريختند که دکاکين ببندند ولي به مقصد نرسيدند و به عزم دائره ايستاده و روان شدند تا يغما کنند و کارکنان دائره درها بستند و به پشت بام عمارت برآمده چند تير تفنگ رها کردند و آنان دور شده, سوي دائره نظام شتافتند و در آنجا نيز مهزوم و مطرود گرديدند و مبادرت به کار ديگر پرداختند و به غارت دست آختند و نظاميان بر ايشان تاختند و متفرق ساختند و بدينطريق روز ٢۴ به پايان شد و در روز ٢۵ نائب سيف الله خان با شصت تن سپاهي از اردو با اعراده توپ حسب امر امير لشکر رسيدند و بهائيان آوارهٴ دشت و صحرا شنيده به شهر آمدند و دادخواهي کردند و نائب مذکور تني چند از شريران را دستگير و شکنجه و تعذيب کرده, ولي سيد حسين معزالاشراف و کربلائي محمد شرير هر يک به طرفي در رفتند و هر چند محافل روحانيه به اولياء امور تظلم و دادخواهي نمودند پيش از آنچه منفور شد امري وقوع نيافت و ناچار به مصداق آيه مبارکه: « اذا عوقبتم فعليكم بولاة الامور و ملاذ الجمهور و ان اهملتم فوضوا الامور الي الرب الغيور.» بر جا ماندند و اسامي محرکين اصلي اين واقعه همان بود که مسطور گرديد و سردسته مباشرين قتل و غارت سيد علي بقال و لطفعلي بن کاکا صادق و استاد غلامحسين ماهر و فتحعلي بن حاجي مومن کازروني و جعفر قصاب شمرده شدند و در روزنامه جام جم شيراز نمرهٴ شنبه ٢۷ فروردين ١٣۰۵ چهارم شوال ١٣۴۴ مطابق ١۷ آوريل ١۹٢۶ به عنوان قضاياي جهرم خلاصه است. که در ٢٣ فروردين ١۵ نفر مرد و يک بچه مقتول و ١۶ نفر نيز زخمي هستند که چهار نفر آنها هم قريب الموت جنازه مقتولين را اغلب در مَزابِل و بعضي ها را هم در حفره ها ميريزند و روز ٢٣ انقلاب خاتمه پيدا مينمايد و در روز ٢۴ مجدداً اهالي محلات مجتمعاً به اداره ماليه هجوم آوردند که انقلاب و هيجان با کمال شدت از سرگرفته شود از اداره ماليه دو نفر را که متهم به بابيه بودند, تقاضا مي،نمايند و رئيس ماليه هم هر قدر سعي در تفرقه جمعيت مي،نمايد موفق نمي،شود و حکم به مدافعه مي،دهد و چند تير هوائي روي محمد حسين خالي مي،نمايند در اين بين يک تير ساچمه به آقاي حاجي ملاآقا بزرگ اصابت مي،نمايد و جمعيت متفرق مي،شوند و در روز بعد يک عدّه نظامي وارد و يک مرتبه انقلاب خاتمه يافت. فعلاً نظاميان مشغول حبس بعضي اشخاص مظنون هستند و در جستجوي محرکين اصلي هستند. با ورود نظاميان جنازه مقتولين جمع آوري و مدفون مينمايند, روز اول واقعه که جمعيت با هجوم به خانه مقر گرفته بودند او با جمعي از اخوانش مختصر زد و خورد کرد و فرار نمود و در جريده عدالت شيراز نمرهٴ چهارشنبه ١٢۴۴ مطابق با دهم آپريل ١۹٣۶ به

سال هشتادم و سوم== واقعات سال ١٣۴۴ ه- ق - ١٣۰۵ ه - ش - ١۹٢۵ ميلادی==== صفحه ۶۸

عنوان واقعه فجيعهٴٴ جهرم است واقعهٴٴ مؤلمه جهرم که به موجب تحقيقات اخيره بواسطه تحريکات مفسده جويان وقوع يافت و خون جمعي تقصير ريخته شد و چندين خانه به غارت رفته است به سمع قارئين محترم رسيده است وحقيقت واقعه مختصراً از اين قرار است که ملا محمد نامي به تحريک مفسدين چند روزي بالاي منبر به بابيها بناي بدگوئي ميکند و جمعي مفسده جوي ديگر که شايد همان محرکين آخوند بودند براي توليد فساد و بدگوئي مقاومت مي،نمايند, آتش عداوت و فتنه و شورش مشتعل مي،شود. جمعيت کثيري با چوب و کارد و شمشير در کوچه و بازار جمع شده در خانه عبدالحميد به بلديّه می ريزند و گويا شليکی ميشود جمعيت به هيجان آمده و به هر تصادف مي،نمايند متعرض شده, بناي زد و خورد مي،گذارند و حکومت به واسطهٴ نداشتن قوه و عدم کفايت و تدبير از عهدهٴٴٴٴٴ جلوگيري برنمي،آيد و در نتيجه شورش و غوغاي جمعي بي سر و پا ١٣ نفر مقتول و چند نفر مجروح و عدهٴٴٴٴٴ مفقود شده اند همينکه اين خبر به شيراز رسيد فوراً از طرف امارت لشکر عدهٴٴٴٴٴ کافي براي خاموشي فتنه و فساد اعزام گرديد و از قرار معلوم آزادي و امنيت عود نمود و در نامهٴ بهادر از شيراز به تاريخ اول ارديبهشت چنين مسطور بود که مسئله شهادت احباب در جهرم و شيراز صولت الدوله قشقائي که محرک اصلي اين فساد بوده, توقيف نمودند سيد عبدالرحيم جهرمي که مفسد محلي بوده و فراراً به شيراز آمده, حبس است و در جهرم هم چند نفر را توقيف نموده اند و فعلاً امير لشکر براي تاج گذاري اعليحضرت به طهران رفته ولي بعداً همه محرکين آزاد و حتي هشت نفر قاتلين هم که توقيف در شيراز شدند به اندک مدتي آزاد شده به جهرم برگشتند و خوشحالي نشان داده وعده انقلابي ديگر اظهار مي،داشتند و از اثر قدرت دولت کاري نتوانستند بکنند و محافل روحاني در اين قضيه تلگرافات و عرائض متحدالمالي به شاه داده, تقاضاي مجازات اشرار جهرم را کردند ولي نتيجه حاصل نشد و معذلک محفل روحاني شيراز براي قتل ١٣ نفر در جهرم به فاصله ديگر باز هم درخواست تلگرافي به شاه کرد و اثري نشد و در آن موقع روزنامهٴ تريبون در ژنو مورخ ٢۷ مه ١۹٣۶ مقالهٴ در اين خصوص نوشت که ترجمه اش چنين بود تعصبات ايراني فجايع خونين نسبت به پيروان طريقهٴ بهائي دفتر بين المللي بهائي شهير با خبر موحشي از ايران بواسطهٴ فلسطين که مرکز نهضت بهائي است کسب نموده است, خبر مذکور عبارت است از تجديد مظالمي که بواسطهٴ تعصبات جاهلانه نسبت به يک عده عناصر صلح طلب و آزاد به عمل آمده است آنهائي که به سمت ژنو توجه مينمايند بواسطه اين است که اين شهر را کانون نوراني مشاهده مينمايند که از آنجا بايد آثار تسلي و ملايمت ظاهر گردد آيا ژنو امروزه مرجع هزاران مظلومان و مظهرعدالت عاليه و محل احقاق حق آنان نمي،باشد؟ ژنو فعلاً نمي،تواند در اداي وظائف خود معجزه نمايد با اين جهت بهتري وسيله اين است که مطالب را بقدر کفايت اعلان و تعميم داده تا عامه مستحضر شده قضاوت نمايند مراسلهٴ که فعلاً تحت نظر و موضوع مذاکره است حکايت از تجديد مظالم خونين نسبت به بهائيان مي،نمايد که در نقاط مختلفه دور از مرکز و دور از مشاهدهٴٴٴٴٴ مامورين خارجه واقع مي،شود ايران اخيراً بواسطه فيلمهاي پرواز هواپيماي سوئيسي مسيو ميتلر موفر به معرض انظار عامه گذاشته شد هواپيماي مزبور از روي يک قسمتهائي از ايران که تاکنون در آنجا مجهول بوده پرواز نموده است فيلم مزبور شهرهائي نشان ميداد که از بيابانهای خشک و خالي احاطه شده و بواسطه يک رشته کاروانها به ساير قطعات عالم اتصال داشته است چشم غربي از ايران جز ظواهر خارجي آن که عبارت از طهران و چند شهر ديگر باشد چيزي نمي بيند ميدانيم که اخيراً رژيم سياسي اين مملکت تغيير نموده و نيز اجمالاً معلوم است که دولت جديد در اثر يک انقلاب نظامي ايجاد شده است حال نتيجهٴ اين رژيم چه شود يک مجهول پراسراري است ولي جاي اين است که انتظار داشته باشيم دولت جديد از نتيجهٴ تنظيم امور اداري خود به خوبي بتواند وضعيات زندگي را اصلاح نمايد و مخصوصاً بتواند به اين فجايع فضاحت آميز که مضر به حسن اشتهار اين مملکت در انظار خارجي است خاتمه دهد از اوايل ظهور بابيت که بعد تبديل به بهائيت گرديد مراکز و مجامع متعصبهٴٴ ايران جدّ و جهد نموده و مينمايند که آنچه که مانند انحراف مذهب يا ارتداد تصور ميکنند

سال هشتادم و سوم \-\-- صفحه ۶۹ \-\--

جلوگيري نموده و معتقدين آن را محو نمايند هزاران پيروان باب و بهاءالله را اعدام نمودند تصور ميشد غليان افکار تخفيف يافته و نيز چندي قبل کمتر اين فجايع خونين صحبت شد سال ١۹٣۶ آيا بايد مطلع تجديد شهادت شود واقعهٴٴ که موضوع مذاکره است به اين مطلب شهادت مي،دهد مشرق زمين از موقع جنگ بواسطهٴ يک موج بدبيني که در روسيه سوسياليزم منکر الوهيت آن را ظاهر کرده است و در ترکيه تغييرات ضد ديني افراطي نشان داده است منقلب و مضطرب شده است دين و عقيدهٴٴٴ امروزي آنها همان قوميت و ملّيت است بهائيان که در مشرق تشکيلات و مجامع و سبقه دارند ابداً داراي چنين تعصباتي نبوده و نيستند و مردماني صلح طلب مي،باشند که ايمانشان آنها را از هر شدت و مخالفتي دور نموده و ابداً در فکر واژگون ساختن حکومتها و اقتدارات فعلي نيستند معهذا اين اشخاص بي آزار مورد بغض و تعرضات هولناک واقع هستند مدتي نگذشته است که قضيه قتل علني قونسول امريکا ماژور ايمبري در خيابان طهران بواسطه ضربات متعصبين واقع شده است حال موضوع اين قتل چه بوده است, امروز معلوم شده است که ماژورايمبري يک باب مدرسه و يک مريضخانه که از چند سال قبل بواسطهٴ يک جمعيت امريکائي تاسيس شده بود در تحت حمايت خود گرفته بود و علت اينکه اين مدرسه و مريضخانه در تحت تهديد واقع شده فقط بواسطهٴ اين بوده است که مؤسسين آنها بهائي بوده اند ماژورايمبري هر چند که شخصاً بهائي نبوده ولي بايد جزء شهدای بهائي محسوب گردد چون مشاراليه يک موقعيت رسمي و سياسي داشت قتل او هياهوي فوق العاده ايجاد کرده و دولت اتازوني را مجبور به اتخاذ اقدامات جدي نمود از تفتيش در دين قضيه اينطور نتيجه گرفته شد که حکومت سابق اولاً بواسطهٴ غفلت و عدم مراقبتي که در اين کار نموده, مقصر بوده است و همچو تصور و گمان مي،نمايند که در رژيم جديد نظير اين جنايت صورت نمي،گيرد شاه جديد در هر حال شخصي است جدّي و مايل است مملکتش محترم شمرده شود در ظلّ سلطنت او بهائيت بايد بتواند ترقي نموده و به حالت صلح و آرامش توسعه يابد ايران مرکز تولد بهائيت است و در صورتيکه ايران بطور شايسته اداره شود و رژيم نظم و عدالت در آن استقرار يابد ميتواند کانوني باشد که از آن انوار صلح و محبت تمام ممالک شرقي اسلامي را منور سازد لذا فقط لازم است با استفاده از تمايلات و تغييرات ديني ترکيه همسايه خود ايران جوان هم در مقابل تعديات و تجاوزات هيئت علماي جاهل و خونريز يک جلوگيري کاملي بنمايد اين خود يک تکاملي خواهد بود که در خور مملکت زردشت مي،باشد حال موضوع مراسلهٴ بهائيان ايران چه بوده است از اين قرار بوده است بواسطهٴ فجايع هولناکي که در جهرم قسمت جنوبي ايران واقع شده دوازده نفر از برادران ما شهيد شده اند فجايع مزبور در اثر تعصبات مذهبي که غالباً براي انهدام عقيدهٴٴٴٴٴ در زير پرده مذاکرات سياسي مستور ظهور نموده هشت نفر از آنان در نهايت درجه توحش و عقوبت شهيد و ١۸ خانه غارت شده است, لازم است افکار تمام جهانيان متوجه اين مسئله بوده باشد اين مسئله غيرقابل قبول است که در موقعي که مجمع اتفاق ملل براي استقرار بين اهل عالم تاسيس شده است مسائل مربوط به وجدان اشخاص را بخواهند با آهن و آتش حل و تصفيه نمايند مقتضي است که حکومت جديد ايران نيز تمايل و احساسات خود را ظاهر نموده و بگويد که راجع به حمايت از آزادي وجدان چه معامله مينمايد موضوع تنها مربوط به بهائيان نيست بلکه تمام خارجياني که در ايران مقيم هستند ذي نفع مي،باشند يک وضعيت صادقانه و مطابق اساس عدالت و انسانيت براي رژيم جديد ايران ارزش اين را خواهد داشت که روابط و ضوابط انسانيت بين المللي براي ايران جلب نمايد از قرار معلوم اداره فورين و دفل سفارت اتازوني و جمعيت ايراني مقيم خارجه در موضوع فجايع جهرم مشغول اقدام،اند وحشت انگيزي که ما آن را منعکس مينمائيم در خلاء طنين انداز نشده است, ولي براي اينکه حقيقتاً مؤثر واقع شود در تعقيب اقدامات رسمي بايد عقائد عامه آنها را تاييد و تقويت نمايد و بدين جهت بوده است که ما اين مقاله را منتشر نموديم و صورت عريضه محفل روحاني جهرم

\-\-- صفحه ۷۰ \-\--

به حضور شاهي چنين بود به خاکپاي مبارک اعليحضرت قدرقدرت شهريار عادل و مهربان خلّدالله ملکه و سلطانه سواد يک فقره تلگراف و وصول از شيراز و جمع کشته شدن دوازده نفر از مظلومين جهرم و غارت اموال و خراب کردن خانه هايشان به حضور مبارک اعليحضرت قوي شوکت شهريار عادل و مهربان لفاً تقديم و در مقابل اوامر شريفه صادر ملوکانه براي جلوگيري از شرارت اشرار و اقدامات اميرلشکر محترم منسوب تشکرات صميمانه که تلگرافاً از حيفا از طرف ولي امرالله حضرت شوقي رباني ديروز رسيده به ضميمه تشکرات خالصهٴٴ اعضاي اين محفل از طرف خود و عموم بهائيان ايران به حضور مبارک اعليحضرت قويشوکت پهلوي ارواحنا فداه تقديم و با کمال اميدواري استرحاماً استدعا و تمنا مينمائيم که امر مؤکد و سريعي نيز در کيفر و مجازات سخت محرکين و مرتکبين و قاتلين صادر و مجري گردد و عريضهٴٴ آن محفل به حضور مبارک حضرت ولي امرالله مورخ ١٢ می ١۹٢۶ عرض شد که تلگراف به عموم محافل براي اظهار تشکر از اعليحضرت و تقاضاي تسريع مجازات جانيهاي جهرم اجراء شد ولي رئيس کابينه سلطنتي اظهار داشت که شما رسميت نداريد و اين قبيل پاکات ها جواب ندارد و معلوم است تلگرافات بسيار از مجتهدين نجف و غيرها به اعليحضرت رفته که اهالي جهرم به وظائف ديني خود عمل کردند چرا نظاميان آنها را تعقيب کرده اند و به اين جهت بعضي از محترمين به محفل پيشنهاد کردند که دستور داد باز هم محافل به اعليحضرت تلگراف کردند ولي تاثيري نشد و از حادثه جهرم بلاد ديگر هم به جنبش بر ضد بهائي افتادند.

شروع فتنه و فساد در ني،ريز

و در ني،ريز تهيه شورش عمومي براي اين فئه شد و شيخ محمد نام يزدي روضه خوان در مجلس روضه فرياد زد که بعضي بهائيان حاضر در آنجا عرق خورده اند و حکومت همان بهائي بيگناه را از بيم انقلاب محبوس و بالاخره مضروب نمود ولي حسب امر دولت رئيس نظاميان مامور آنجا روضه خوان مذکور را ابعاد به شيراز و سيد محمود حامي او را هم حبس و تهديد کرده, التزام گرفت که در صورت بروز اين نوع اقدام بر عليّه بهائيان محرکين گرفتار مجازات شديده شوند و امنيت حاصل گرديد.

وقوع قتل و غارت در مازندران

در اين سال ١٣۰۴ ميرزا اسمعيل خان شيرازي بهائي معروف که در دودانگه ايول مازندران ملک،داري مي،نمود و تبليغ هم مي،کرد حسب تحريک و تهييج ملاّها سيد جلال نام جمالدين کلائي ياغي و يغماگر وي،را هنگامي که از قريه چالو به سمت ايول مي،رفت در وسط راه برخورد و قصد قتلش نمود و التماس،هايش را نپذيرفت و تيري با تفنگ به جگرگاهش نواخت و تيري ديگر به آرنجش زده, مقتول ساخت و يک نفر بهائي سنگسري موقع تکفين و تدفين حضور داشت و سارق مذکور بهائيان کلکناري را متواري و اموال را غارت کرد و در ايول نسبت به بهائيان سختگيري،ها و اذيت،هاي بسيار و غارت و ضرب همي وقوع يافت که پيوست به محفل روحاني طهران تظلم نمودند و در آن هنگام که هنوز اعليحضرت پهلوي فرمانده کل قوي و رئيس الوزاء بود, عريضه تظلم بهائيان به آن مقام رفت.

قتل در ملاير

و در ملاير حکيم موسي از بهائيان که در اطراف و قراي ملاير و اراک به طبابت اشتغال مي،کرد محض عيادت مريض به قريه بابلقاني از دهات ملاير رفته بود و چند نفر از نظاميان وي را بعنوان اينکه او مريض را کشته است و بايد به همدان در اداره نظامي محاکمه شود بردند و در بين راه در درهٴ از خاک اراک او را به ضرب گلوله کشته به چاهي انداختند و ماديان مرکوب و خُرجينش را بردند و پس از تجسس و جستجوهاي چندين روز عاقبت اولاد آن مظلوم و برخي از بهائيان جنازه را در چاه جسته به ملاير آوردند و تلگرافات کثيره به دولت شد واقدامات محفلي و شخصي بعمل آمد و گفتند محرک واقعه داماد فرد مقتول هم بود.

\-\-- صفحه ۷١ \-\--

فاجعهٴٴ بهائيان زواره

روز هشتم ذيحجه اين سال ١٣۴۴ سه تن از بهائيان زواره که عضو محفل روحاني بودند به نام آقا اسدالله‏ بن مرحوم ملارضا و آقاسيدرضا بن مرحوم آقا سيدصادق و يک نفر ديگر حسن نام بالغ به پانصد تومان وجه نقد و جنس و چهار رأس الاغ برداشته جهت خريد پشم به سمت ييلاق مهابادي حرکت کردند و يوم هشتم شهر مذکور وارد مهاباد که در پنج فرسخي زواره است شدند و از آنجا دو ساعت به غروب مانده ليله نهم جهت ايل حضرت مهابادي که تقريباً در ده فرسخي است رهسپار گشته و تا مدت ٢۷ روز خبري از آنها نرسيد و کسان آنها مضطرب شده و در مقام تجسس برآمدند ولي خبري دستگير نشد تا آنکه يک نفر از مزرعه مهاباد جهت صيد کبوتر رفت , در قنات خرابه هاي حدود مهاباد و الاغ،هاي آنها را ديد که در چاه افکنده و متعفن شده اند و اين خبر به زواره رسيد و دو نفر به فوريت از زواره رفتند از براي تحقيق مطلب و معلوم شد که چهار رأس الاغ همانها بوده و در چاه انداخته اند ولي اثري از خود آنها معلوم نشد و بعد از کشف قضيه الاغها فوراً به اردستان رفته به اداره امنيه خبر دادند, پنج شش نفر از کسان مفقودين با دو نفر امنيه عازم مهاباد آن حدود شدند پس از چند روز تجسس و گردش در حوالي آن حدود اثري از جسد آنها بدست نيامد يکي دو نفر از مظنونين را جلب اداره امنيه اردستان نموده دو روز تحت استنطاق بداشتند ولي بعلت بي کفايتي رئيس امنيه مطلب مستور ماند تا يک نفر از احباب که همراه امنيه به مهاباد رفته بود پس از تحقيقات لازمه معلوم داشت که حضرات دو ساعت به غروب ليله ۹ از مهاباد حرکت نموده بودند و در خارج مهاباد ديگر احدي آنها را ملاقات نکرد و در همان کوچه باغهاي مهاباد جام شهادت را نوشيدند و معلوم نشد که جسدشان را کجا پنهان نمودند و بعداً قاتلين کشف و نعش ها پيدا و تعدادي از اموال آنها بدست آمد.

قتل و تضييق در شهميرزاد و بندر جز و فريدن اصفهان

در اين سال ١٣۰۴ زني از اين فئه در شهميرزاد که تموّلی هم داشت و شبها در وسط حياط خانه خود مي،خوابيد شبانه به خانه در آمده, \او را\ خفه کردند و هم براي بستن مدرسه بهائيان بنام ترقي در اين قصبه شورش و کوشش همي کردند و ناچار به دستور محفل روحاني طهران متحدالمال عرضحال از محافل روحاني ايران به وزارت معارف و وزارت داخله و فرمانده کل قوي و رئيس الوزراء رفت و در بندرجز به خارج بلد علي باباي سنگسري را با ضربه هاي کارد و غيره به قتل آوردند و نيز ميرزا حسن سيبکي فريدني و نجل جليلش آقا علي را مقتول ساختند.

براي استخلاص بيت بغداد

و در اين سال براي استخلاص بيت ابهيٰ در بغداد که شيعيان قبض کرده موقوفه به عنوان تکيهٴٴ مرثيه خواني ساختند در نزد حکومت و وزارت عدليه و اوقاف عراق اقدامات شد و مستر سيلز رئيس محفل روحاني ملي امريکا و وکيل دادگستري بالوکالة دوندگی زياد نمود و در مرکز صالح سازمان بين الملل

\-\-- صفحه ۷٢ \-\--

به نفع اين امر پيشرفت نشد و لذا محافل ايراني حسب دستور تلگرافاتي براي استخلاص بيت بغداد کردند و از محفل روحاني طهران به امير فيصل پادشاه عراق و هيئت وزراي دولت انگليز و مامور عالي عراق در بغداد تلگرافاً و کتباً توسط سفير کبير بريطانيا عرض حال فرستاده شد ولي حکم به عليه حق امر صدور يافت و بيت در قبضه غاصبين و متعدّين برقرار ماند.

براي اراضي مقام اعلي در بالاي کرمل و سيل زدگان ني،ريز

و نيز در اين سال ١٣۰۴ تلگراف مبارک مفصل حضرت ولي امرالله براي خريداري اراضي مقام رسيد و محفل روحاني مرکزي طهران متحدالمال موکّد صادر کرد و بهائيان عموماً به ارسال نقود از هر جا پرداختند و چک بانک و نقود براي خريداري آن همي رفت و نيز براي بهائيان بيچاره سيل زده نيريز نقود بسيار فرستادند.

ايمان ملکه رومانيا

و در اين سال ١۹٢۶ ملکه رومانيا بواسطه ميس مارثاروت امريکائيه که در سال قبل از ايالات متحده بيرون آمده به نشر نفحات اين امر قيام نمود مطلع و متوجه به اين امرگشت و کم کم مُحبّ و مصدّق و مومن گرديد و او دانشمند و با لياقت و استعداد بود و با سه خانواده ملوکانه انتساب و اتصال داشت و تاليفاتش در پايتخت هاي ممالک متمدنه انتشار و خود بدان صفات اشتهار يافت و طولي نکشيد که عکس وي در جرائد اروپ و امريک منتشر گرديد که در هامش آن قلمش ثبت بود از آن جمله چنين خطاب کرد چه بديع پيامي است که حضرت بهاءالله و پسرش حضرت عبدالبهاء به ما ابلاغ فرمودند و در تبليغ اين پيام به قوهٴ جبريه اقدام ننمودند و تمسک نجستند چه که به يقين مبين دانستند تنوير حقيقت ازليه که اساس اين پيام الهي است بالمآل ريشه دواند و سرايت کند و انتشار يابد ... اگر نام بهاءالله و عبدالبهاء به سمع شما رسيد از آثارشان غفلت ننمائيد و روبرمگردانيد در طلب کتبشان بدقت جستجو نمائيد تا آيات بينات و کلمات عاليات صلح پرور محبت انگيزشان در دل و جان خود چنانچه در قلب من جاي گرفته جاي دهيد .... بسوي اين تعاليم بشتابيد و بر مسرت وجدان بيفزائيد و تلگراف ميس مارثاروت امريکائيه مذکور مبلغه \خود کرده\ خواهش نمود پيامش را به بهائيان برساند که به يقين مبين بدانيد در احساسات و عواطف قلبيه با شما شريکم و بر عهد مودت قائم و ثابت آمال و آرزويم تعميم پيام بديع حضرت عبدالبهاء است و مضموني در روزنامه درج و با عکسش طبع و نشر نمود از آن جمله اينکه بعضي گمان کردند خدا به هيکل بشري صاحب لحيه و شکل در ابرها بر عرش سطوت قرار گرفته به دستش برق شعله ور سخط دارد و مانند کودکان چنين خدائي را ميستايند درصورتيکه آن حقيقت کليه منزّه از اين حدود و شئون و برتر از انديشه بندگان است کسي او را چنانچه ميباشد درنيابد بلکه موهبت و کمالی که در انسان وديعه نهاد تا حزبي را از بدي دانسته صحيح را از سقيم بشناسد نيز براي عدم صفا در توجه قلوب در نفوس مستور ماند و لذا کلمه الله بر آنها نازل ميشود و روح قدسي فيمابين خلق مجسم ميگردد تا آنچه حقائق مکنونه است بظهور رسد و محبت و مسرت الهيه کل را احاطه کند و آن فيض اعظم و کلمه عليا هميشه بايد در ميان خلق ظهور نمايد و حضرت عيسي و حضرت محمد و حضرت بهاءالله مظاهر آن حقيقت کليه اند و آن برگزيدگان و اصفياي حق ظهور نمايند تا سؤ تفاهم را از خلق دور کنند و نفوس را به حقايق مسائل الهيه و کلمات ربانيه آگاه کنند و ملکه راجع به اين امر سه اعلان به ترتيب داد در اعلان اول خطاب به عموم اقرار به مربي و معلم عظيم که مؤسس الفت بين ملل و مروّج حسن تفاهم بين بشر است و در آخر همه را تشويق و ترغيب بر تحقيق و تتبع در اين امر کرد

\-\-- صفحه ۷٣ \-\--

دوم خطاب به دانشمندان و استدلال به کلمات حضرت عبدالبهاء در اثبات و تبيين مبدأ اصلي و مقصد خلقت و وجود و کيفيت بقاء روح و مقام و منزلت انسان و در آخر چنين گفت اين است توضيحات حضرت عبدالبهاء و اين اعظم و اتم بياني است مقنع که مثل و مانند آن را تاکنون مشاهده ننموده ام سوم چنانکه ذکر شد بالصراحة مسيح و محمد و بهاءالله ظهور الهي خواند و در نامهٴ که به حضرت ولي امرالله نگاشت, چنين نوشت حقّا که حضرت بهاءالله و حضرت عبدالبهاء نوانيتي عظيم در من احداث نمود و اين بشارت چون بشارات عظيمه وقتي به من رسيد که به حزن دائمي شديد و اضطراب و انقلاب باطني و پريشاني خاطر گرفتار بودم لذا چون تخم پاک در ارض دل تمکّني تام يافت که کوچکترين صبيه من نيز تقويت روح و تسليت خاطر موفوري از تعاليم اين دو مولاي محبوب احساس مينمايد او و من هر دو اين پيام از فم به فمي مي،رسانيم و بهر نفسي که ابلاغ مي،گردد في الفور سطوع انوار در وجهش لايح و نمايان گردد و مشاکل مفصله اش حل معلوم شود و افکار مضلّه اش مبدل به نورانيت و اميدواري بي مثل گردد موقوم نموده بود که اعلان عمومي من مرهم زخم ستمديدگان اين امر بود اين چه سعادت عظمي است از براي من و همين را علامت مقبوليت اين تقديمي در ساحت کبريا دانم محرک روحي آن قوه قدسيه چنان مرا اسير و مجذوب نموده که اين تقدم و ابراز را مقاومت نتوانم به کمال خضوع و انکسار من نيز يقين نمايم که آلت دست پروردگارم و اين چنين مستبشر و شادمانم و از جمله خاطرات سروربخش ملکه ملاقات خانمي از اين طائفه در مهمانئي به ساحل آتلانتيک بود که به او نزديک شده تحيت الله ابهيٰ گفت و دختر ملکه که در نگارش نامبرده اش ذکر شد با ميس مارثاروت مراسلات خصوصي داشت و مقاله ملکه که با عکسش در تاريخ سه شنبه چهارم مه ١۹٢۶ در مجله هرالد واشنگتن(Washington Herald) منتشر گرديد ترجمه اش چنين است يک کتاب محبت يک نفر خانم امريکائي اين روزها يک کتابي داد به من که من آن را بس بلند مرتبه و شايان وقت و ملاحظهٴٴ مي،دانم چه کتاب جليل القدري است از حيث محبت و سعادت و قدرت و کمال کتاب مزبور را خانم امريکائي شما (خطاب به مدير جريده است) به من داد زيرا در من آثار حزن دائم و افسردگي مشاهده نمود و خواست مرا در زوال تألمات قلبيه کمک و مساعدت کرده باشد خانم مزبور کتاب را در دست من گذاشت و گفت اين کتابي است که شما عامل بدان هستيد و اوقات حيات را به دستور و تعليمات آن مصروف مي،داريد وقتي به سطور و مضامين آن ملاحظهٴٴ کردم ديدم کلمات عبدالبهاء پيغمبر مهر و محبت و تعليمات پدر عبدالبهاء معلم بين المللي بزرگ دنياست که از طريق تمرکز دادن فهم و ارادهٴٴٴٴٴ عمومي جميع ملل و فرق متباينه عالم را بهم مرتبط و مختلط مينمايد تعاليم جليله ايشان مؤسس يک صلح نامحدود عمومي و مزيل کليه اختلافات از عادات و رسوم مذهبي است اساس و اصول اين ديانت بر يک روح فائقه غالبه و حقيقت بسيطه الهيه وضع و تشريع شده و به ما تعليم ميدهد که مشيت اوليه نيست جز يک محبت مطلقه صرفه با تمام معاني و مفاهيم آن اين ديانت بما دستور ميدهد که تمام اين تحريکات متضاده و تجليّات جالبّه و تعصبات شديده وطني و اختلافات عظيمه نژادي همه از قبل ظنون و اوهام باطله و خارج از ناموس اصلي الهيه است و اين عقايد و آداب معموله از مسائل خصوصي شخصي ظاهره است والاّ قلب که با محبت صرفه الهيه در ضربان است نه طائفه ميشناسد و نه نژاد اين شريعت شايان تمجيد است که بهاءالله و پسرش عبدالبهاء براي ما تأسيس نموده تعاليم مزبوره براساس نزاع و جدال و اختلاف وضع نشده است زيرا توضيح فرمودند که تخم حقيقت ابديه که مستقيماً در کمون قابليت و استعداد خود محزون است در تحت اصول اختلاف نشو و نما نکند تنها اختلاف بزرگ اينجاست که دانسته شود اساس اصلي و سرچشمه حقيقي هر قدرت و غرض محبت است شفقت و رأفت و کمک به همديگر است توافق نظر و نزديکي با يکديگر است عفو و اغماض جرائم و خطاياي همديگر است اين همان تعاليم و پيغام مسيح است که بار ديگر

\-\-- صفحه ۷۴ \-\--

با الفاظ و عباراتي شايسته و سزاوارتر براي ازاله و رفع اختلافات هزار ساله و محو منازعات شديده امروزه عالم بشريت ظهور و تکرار يافته من به شما توصيه ميکنم که نام بهاءالله و عبدالبهاء را در نظر بگيريد و کتب و رسائل آنها را بدست آوريد و از خود دور ننمائيد تا تعليمات فائقه ايشان که موجد يک صلح عمومي و موجب پيدايش محبت بسيطه کلي حقيقي است در قلوب شما نفاذ و تمرکز يابد زيرا هيچ کس جز با اين تعاليم نميتواند خود را اصلاح نمايد شايد نفوسي باشند که اوقات و ايام خود را بقدري مستغرق در قضايا و مطالبي کرده اند که هيچ متوجه حقايق ديانتي نيستند و يا به قدري از ديانت خود راضي و مطمئن هستند که طبعاً توجهي به تعليمات سائره ندارند ولي بايد دانست که تعاليم عظيمه اين دانشمندان بزرگ بقدري دقيق و بسيط و محيط است که در عين حال که حائز يک تمايز کلي برجسته از اديان حاضره است و واجد هيچ گونه مغايرت و اختلافي با اديان مختلفه ملل موجوده نميباشد در اين صورت تفحص کنيد تا سودمندتر شويد و جوابي که ملکه بواسطه منشيش در حال مسافرت از ترن خصوصي خود به نامه مستر هوراس هولي منشي محفل روحاني ملّي ايالات متحده و کانادا در تقدير دو مقالهٴ وي در جرائد و پيامش بواسطهٴ ميس مارثاروت به کنفرانس وحدت عالم در فيلادلفيا نوشته بود, چنين است سرور عزيز از قبل عليا حضرت ملکه رومانيا مأمور بر آن شدم که شما را تشکر نمايم براي وصول موقومه،تان مورخه يکم شهر مسائل همچنين براي کارهای فراواني که در نقاط مختلفه تقديمتان شد اين ازهار دائماً سبب تذکر عليا حضرت گشت که چگونه امر مبارک رو به تقدم است. ملکه روحاً با شماها است و معتقد است بر اينکه تعاليم عظيمه مولي انتشار خواهد يافت و عليا حضرتش با حُسن باستطاع در نشر آن تعاليم ولو فعلاً نباشد قولاً مي،کوشد به کمال وفا .

امضاء روبرت باب دُرس منشي

تشکيلات امريه در ايران

و براي تنظيم و تکميل انتخابات و تشکيلات امريه محفل مرکزي طهران باز متحدالمالي چنين صادر کرد راجع به انتخابات محافل مقدسه روحاني ميفرمايد: " *قوله الاحلي, محافل روحاني ياران در شرق و غرب عالم بايد من دون استثناء هر سال در يوم اول عيد سعيد رضوان تجديد شود و انتخابات در آن يوم مبارک بايد در نهايت متانت و روحانيت شروع شود و اجراء گردد و اگر ممکن همان يوم نتيجه انتخابات معلوم و اعلان شود و اصول انتخاب از اين قرار چون يوم انتخاب رسد بايد جميع ياران متحداً متفقاٌ متوجهاً اليه منقطعاً عن دونه طالباً هدايته مستعيناً من فضله به دل و جان اقدام به انتخاب نمايند و انتخاب اعضاي محفل روحاني خويش را از وظائف مقدسه مهمه وجدانيه خود شمرند ابداً اهمال در اين امر نکنند و کناره نگيرند و دوري نجويند مُنتَخِبين و مُنتَخَبين بهيچوجه دم از استعفا نزنند بلکه در نهايت افتخار و جدّيت و سرور ابداي رأي نمايند و عضويت محفل را قبول نمايند.* " و ترجمه تلگراف مبارک در سنه ماضيه آوريل ١۹٢۵ مطابق ٢١ فروردين ١٣۰۴ روحاني دواچي طهران: *" از جميع احباي ايران, ترکستان و قفقازيه جدّا خواهشمندم که به تمام قوي در تجديد انتخابات محافل روحاني شرکت نمايند هيچ بهائي حقيقي نميتواند از اين انتخاب برکنار باشد نتيجه انتخابات بايد فوراً توسط محافل مرکزي به ارض اقدس ارسال شود به جميع مراکز فوراً ابلاغ کنيد که با حزم و حکمت اقدام نمايند تاييدات ملکوتي را ملتمسم. شوقي*" در لوح مقدسي که اخيراً رسيده ميفرمايند: " *و در ختام استدعا و خواهش اين بندهٴٴٴٴٴ کمترين از گروه مؤمنين و مؤمنات آن است که به تمام قوي در نهايت انقطاع و تجرد از شئونات نفس و هوي بر ترويج و تسريع و تحکيم و تفهيم و تعزيز اين مؤسسات اوليه امريه قيام نمايند هر نفع و آرزوئي را فداي مصالح شريعت الله کنند و در ايام رضوان چون ميعاد تجديد انتخابات محافل محلي و مرکزي رسد به دل و جان به اين امر خطير من دون استثناء و متفقاً اقدام کنند و در اين عمل مبرور بر يکديگر سبقت جوئيد و پس از تجديد نتيجه انتخابات را يعني اسماء اعضاي منتخبه و عنوان منشي محفل را من دون تأخير و تعطيل به محفل مرکزي اقليم خويش رسانند و محافل مرکزي همت در جمع اوراق نموده صورتي از آن را کاملاً نزد اين عبد به اسرع مايمکن ارسال دارند*."

\-\-- صفحه ۷۵ \-\--

نظر به پاس احترام تلگراف مبارک يک روز به مدت انتخابات علاوه نموده از آقايان احبا و اماءالرحمن که رأي نداده اند خواهشمند است که روز دوشنبه ٢۹ فروردين از ساعت ۹ صبح تا ١۰ بعد ازظهر در محل،هائي که براي انتخابات معين شده بود, تشريف برده, آراء خود را تسليم هيئت نظار فرمايند. منشي محفل علي اکبر روحاني مهر محفل ٢۹ اسفند ١٣۰۵ و محفل روحاني مرکزي طهران طبق دستور مذکور تجديد انتخاب بعمل آورده مطابق راپورتي که فرستادند ١٣۷۵ رأي بدست آمد و پس از انتخاب ١۹ نفر اول انتخاب نه نفر اعضاي محفل مرکزي بدين طريق به ترتيب اکثريت شد :

١- دکتر يونس خان, ٢ -سرهنگ شعاع الله خان علائي, ٣- ميرزا اسحق خان حقيقي, ۴- ميرزا عبدالله خان خرسند, ۵- دکتر عطاءالله خان بخشايش, ۶- ميرزا جلال خان ذبيح, ۷- حاج غلامرضا امين امين, ۸- ميرزا احمدخان يزداني, ۹- محب‏السلطان روحاني, و آدرس کتبي منشي طهران ميرزا علي اکبرخان روحاني و وآدرس تلگرافي منشی ميلاني و محافل امري در ايران ١۶ قسمت بودند و عريضه تبريک و شادماني محفل روحاني طهران به تاريخ ١۷ شهرالجلال سنه ۸٣ مطابق ۴ ارديبهشت ماه ١٣۰۵ به پيشگاه مقدس اعليحضرت قوي شوکت همايون شاهنشاهي رضاشاه پهلوي ظلّه الله مُلکِهِ و سُلطانِهِ در اين موقع که به صرف رحمت و عنايت الهي ايام تيره،بختي ايرانيان منقضي و آفتاب سعادت ملت ايران از افق عالم انساني درخشنده و تابان و ديهيم پرعزت و انوار سلاطين عظيم الشأن ايران به فرق مبارک آن يگانه قائد و منجي ايران حقّاً قرار مي،گيرد و سرور و نشاط حقيقي سرتاسر کشور را فراگرفته است محفل روحاني مرکزي طهران به نام عموم بهائيان ايران تبريکات جان نثارانه به پيشگاه مقدس شاهنشاهي تقديم داشته, دوام ملک و سلطنت شاهنشاهي را از آستان الهي خواهانيم و اميدواريم ملت در ظل ظليل آن پدر تاجدار به اوج ترقي و تمدن و عزت و افتخار فائز و نائل گردد. منشي محفل علي اکبر روحاني

تضييقات بهائيان خراسان و آذربايجان

در قريه حصار خراسان شيخ عبدالکريم و ملاّ عطاء روضه خوان که در وقايع گذشته آنجا مبادی اعمالشان مذکور آمد در اين سال با اشرار همدست شدند و بنام و عنوان ملاّهاي تربت مشروعه نوشتند مبني بر آنکه مردم حصار نمي،خواهند که معدود بيست و نه نفر بهائيان آنجا به حمام عمومي مسلمانان در آيند و به همين مضمون بعنوان عمادالملک حاکم تربت و بعنوان متولي آستانه رضوي عرض،حال دادند و لذا پس از چندي مامور دولتي به حصار آمد و از بيست و نه نفر مذکور التزام گرفت که به حمام مسلمين داخل نشوند و مامور پس از اخذ مقداري جريمه مراجعت نمود آنگاه چهار تن از بهائيان حصار به مشهد رفته به مقامات عاليه تعرضات دينيه مفسدين را شرح دادند و به عمادالملک حکم صادر شد که من بعد از آنگونه مشاجرات جلوگيري نمايد و از آن بعد در تحت قدرت اعليحضرت رضا شاه پهلوي بهائيان حصار و نامق که در طول سنين مشروحه در بخشهاي سابق هميشه مظلوم بودند در مهد آسايش و آرامش قرار گرفتند و در آذربايجان شروع فتنه از مراغه شد و انواع تعرضات در آنجا و در شيشوان و در ممقان و غيرها بود و مظلومان عريضه تظلم به شاه دادند و حسب دستور توسط وزارت داخله براي تامين اين فئه حکم صادر گرديد و تعرضات و اذيات و ممانعات از ورود به اماکن عمومي در مراغه نسبت به اين طائفه که پيوسته ناچار عريضه تظلم و شکوي و دادخواهي در محفل مي،کردند برطرف گرديد و در شيشوان تني چند از بهائيان به تحريک معاندين گرفتار حکومت شده بودند ولي به حسب عرائضي که از محفل مرکزي و غيره صدور يافت استخلاص و امنيت و آرامش بعمل آمد.

\-\-- صفحه ۷۶ \-\--

آغاز شدائد حکومتي در روسيه و معذلک توجهات آلهيه

و در اين سال ١٣۰۵ از عشق آباد و بادکوبه مراسله به محفل روحاني طهران رسيد و شکايت از آنکه همه امورات در تحت سانسور دولتي قرار گرفت, نمودند و محفل طهران جواب داد که بهائيان در هر کشور بايد مطيع قوانين دولت خود باشند واحتراز از مداخله در امور نمايند و عريضه محفل روحاني طهران به محضر حضرت ولي امرالله مورخ ۵ آبان ماه مطابق ٢۸ اکتبر ١۹٢۶ چنين بود: " يا سيدنا الحنون و مولاناالرؤف از محفل مقدس روحاني بادکوبه بتوسط جناب حاج حسين شيدائي ايده الله که در اسلامبول کسب و تجارت دارد پيغامي فرستاده و وضعيت و رفتار حکومت شوروي روسيه را شرح داده بودند که تمام امورات محفل تحت سانسور واقع اجرائيات و مذاکرات محفل بايد به تمامها از نظر حکومت بگذرد و مخارج محفلي و امري از هر قبيل بايد به اطلاع دولت برسد و مکاتيب وارده و صادره بايد تماماً ملاحظهٴٴ شود از مکاتب وارده آنچه را خواست نمي،رساند و از صادر نيز آنچه را خواست ارسال مي،دارد و آنچه را نخواست ضبط يا پاره مي،نمايد و فوق العاده سخت مي،گيرد و تکليف خواسته بودند شفاهاً جواب داده شد که اين سختگيري و فشار فوق العاده اختصاص به بهائيان ندارد حکمي است عمومي و شامل حال کل, بايد بهائيان به نص قاطع الهي مطيع اوامر حکومت عادله شوند و از آن تخلّف نورزند کاملاً به موقع اجراء گذارند وقتيکه حکومت حس نمود که بهائيان اوامر او را کاملاً مطيع و منقادند البته اطمينان و اعتماد حاصل نموده در سختي و تنگي آنان را مرعي مي،دارد و فرق امتيازي ما بين بهائيان و سائر ملل نميگذارد علاوه از اين ما مطالب سرّي نداريم که از تفتيش حکومت انديشه نمائيم امورات متعلق به عوالم روحاني دارد به عالم اخلاق خدمت ميکنيم به نص قاطع الهي از سياست بيزاريم و از احزاب سياسي در کنار و فرار در اين،صورت از تضييقات حکومت چه انديشه و باکي, بايد با کمال آزادي به خدمت عالم انساني پرداخت و اصلاح امور را از خداوند حي مقتدر غيور خواست او است فضّال و بخشنده و وعده داده شد که مراتب به ساحت اقدس نيز عرض شود لذا به مقام جسارت برآمده رفع و دفع اينگونه تضيقات شديده را از ساحت مقدس محبوب عالميان ملتمس و مترجي است منشي محفل علي اکبر روحاني و در حين چنان احوال, فاضل مازندراني از ايران حسب دستور مبارک واصل از ارض اقدس, به منظور تشويق و تاکيد توجهات عبادي بهائيان به مشرق الاذکار عشق آباد به آن حدود سفر کرده, ايامي به ترغيب و تشويق و امور معنويه پرداخت.

شهادت در کرمان

واقعه شهادت کربلائي اسدالله سقط فروش در کرمان واقع شد که قبلاً شيخي متدين و تاجري با مکنت بود و به سال ١٣١۹ ه. ق ايمان به اين امر آورد و منجذبي خدمتگزار معروف گرديد و به همه فضايل اخلاق که توده را به آن مجذوب کرد, متعصّبين مذهبي پيوسته او را مورد تعرضات و مشقات و حملات مينمودند و در سال ١٣٢۵ سفري براي عکّا کرد و لي در پورتسعيد به علت سختگيريهاي دولت عثماني در عکا از جانب حضرت عبدالبهاء مامور به عودت گرديده به کرمان برگشت و چندي بعد باز برحسب اجازت که گرفت, رفته ايامي در جوار عنايت حضرت عبدالبهاء زيست و به اصرار درخواست فوز به مقام شهادت کرد و چون مراجعت نمود با تمام همت به خدمت پرداخت و ايثار هستی کرد و لذا بر عداوت اعداء بيفزود و زوجه اش را اغوا کردند که مجلدات و آثار بهائيه را از خانه نزد سيد مجتهد شهر برده از دست شوهر شکايت کرد حتي افتراء به آن زد که وي را وادار به بي عفتي نموده تا آنکه در اين سنه وي را به قتل آوردند و شرح ماوقع چنين است که حزبي بنام حزب اتحاد اسلام مرکب از جميع ملاّها و طلاب مدارس دينيه و گروهي متعبدين و متعصبين عوام برخی

\-\-- صفحه ۷۷ \-\--

حمايت از اسلام و تشجيع انام به قصد قتل آن مظلوم برآمدند و جلسات متواليه کرده با جمعي از طلاب مذکور و جماعت روضه خوانان و مردم متفرقه بازار نقشه براي اهلاک وي کشيدند و داداش \حسن\ نام لحاف دوز لوطي معروف کرمان را تطميع و تشجيع به قتل آن مظلوم نمودند و بناء علی ذلک در ليله ١۹ ذيحجه مذکور مطابق ٢۸ خرداد ١٣۰۶ هجري شمسي داداش حسن مذکور به درب دکان وي رفت و مدتي طويل نشست و آن مومن سليم النفس با وي شفقت و ملاطفت کرده, چاي و چپق داد و با هم مکالمات دوستانه بسياري کردند پس در ساعت هشت بعدازظهر دکّه را بست و با داداش خداحافظي کرد و چند عدد خيار سبز از دکاني خريده در جوف شال کمرش گذاشته بسوي خانه خود رهسپار شد. و همينکه از بازار گذشت و به کوچه رسيد داداش حسن مذکور و اسدالله قالي باف با تخماق با وي تصادف کرده, نوع خصوصيت و مهرباني بناي صحبت گذاشتند تا چون در کوچه قرب خانه آن مظلوم رسيدند زخم کاري چنان به قلبش زدند که بيفتاد و في الحال جان تسليم کرد و او در حين شهادت شصت و دو سال داشت, پس بهائيان تظلمات کردند و دولت قاتلين را گرفته استنطاق نمودند و معلوم شد. پس آنان را کشيده, حبس نمودند ولي به مداخلات بعضي از رؤسا مجازات مقرره حاصل نشد و در عريضه محفل مرکزي به محضر مبارک حضرت ولي امرالله به تاريخ ١۰ تير ١٣۰۶ ژوئيه ١۹٢۷ چنين مسطور گرديد از قرار اخبار تلگرافي شب ٢۸ خرداد مطابق ١۹ ماه ژوئن دو ساعت از شب گذشته جناب کربلائي اسدالله عضو محفل مقدس روحاني کرمان که از دوستان مشتعل و منجذب و خادم و جانفشان بوده به ضرب کارد شهيد شد.

تأسيس مجمع شور نمايندگان در ايران

در سال ١٣۰۶ ه. ش ١۹٢۷ م محفل روحاني مرکزي در طهران براي انجام اراده مبارکه تاسيس مجمع شور نمايندگان بهائيان آن کشور را بنمود که در آن هنگام تمام نقاط امريه مرتبطه بالغ بر ٣۵۶ بود و در اين سال و سال بعد کشور را از لحاظ مراکز امري به ١۷ قسمت تقسيم نمودند و نه نفر نمايندگان محافل روحاني قسمت ايران در حظيرةالقدس طهران با اعضاء محفل روحاني مرکزي مجتمع شده در امورات امريه مشورت بعمل آوردند و تصميم به انعقاد مجمع شور عمومي نمايندگان درسنه آتيه به اکمل وجهي گرفتند و از جانب محفل مرکزي در بهمن ماه اين سنه متحدالمآلي به محفل،ها شامل دستور انتخابات و وظائف منتخبين و پروگرام مجمع ارسال گرديد و عريضه محفل به محضر مبارک مورخ ٢۰ خرداد ١٣۰۶ / ١١ ژوئن ١۹٢۷ چنين بود ارض اقدس حيفا به آستان مقدس مولاناالعظيم و سيدناالکريم ولي امرالله, غصن ممتاز حضرت شوقي افندي رباني, ارواحنا لعواطفه الفدا مشرف شود: "يا سيدنا العطوف و مولاناالرؤف الحمدلله مجمع نمايندگان به تأييد ملکوت فضل و احسان و توجه مخصوص مولاي حنون و مهربان با نهايت روح و ريحان و مسرّت و نشاط بي پايان به اخذ نتايج مطلوبه به پايان رسيد و چنانچه خاتمه پيدا نمود اميد از فضل ربّ مجيد چنان است که توفيقات ملکوت ابهيٰ و تاييدات جبروت اسنيٰ شامل حال گردد تا تصميمات متخذه در مجمع کاملاً مجري گردد و تماماً از حيز غيب به عرصهٴٴ شهود قدم گذارد و براي سال آتيه وسائل بهتر و وسائطی مکمل تر فراهم آيد, انّ ربّنا هوالمؤيد الموفق الکريم ان شاءالله نتايج حاصله مجمع قريباً تقديم ساحت اقدس مي،گردد يا سيدنا العطوف از چندي به اين طرف مغرضين و مفسدين و دشمنان امر ربّ العالمين با نهايت جدّيت بر ضديت قيام نموده بواسطه انتشار مفتريات و اشتهار مجعولات ميخواهند ذيل مقدس امرالله

\-\-- صفحه ۷۸ \-\--

را لکه دار نمايند و اسباب نفرت عموم را از شريعت الله فراهم سازند و به اين کفايت نکرده در نزد اولياء معظم امور اين فئه مظلوم و خيرخواه را دشمن و بدخواه قلم دهند مخصوصاً در حضور اعليحضرت پهلوي ايده الله بنصر من عزّه چنين جلوه داده اند که العياذبالله بهائيان بر عليه سلطنت پهلوي قيام نموده شب و روز بر ضد دولت حاضره اقدام مينمايند حتي بيان مبارکي را که از قلم اعلي در حق علمائ سؤ نازل و در دستخط مبارک مفصل عمومي اخير درج شده قوله الاحلي تبّاً لقوم يحکم عليهم کلابهم الا انهم من الخاسرين به حضور اعليحضرت همايوني برده و شرح و تفسير کرده اند که مقصود اعليحضرت اند و امر را مشتبه نموده بقسمي که اکيداً امر به جلوگيري از مجالس و محافل و اجتماعات اين حزب مظلوم صادر ميفرمايد و روز هشتم خرداد که مجلوس عمومي براي ملاقات با نمايندگان محترم محافل مقدسه روحاني ولايات تشکيل شده بود نظميه اين حکم را بموقع اجراء گذارده به معقوليت امر به تفرقه نموده جمعيت نيز متفرق شدند و از طرف محفل تحقيقاتي بعمل آمد معلوم شد که در اثر سعايت و مفتريات علما و غيرهم اين تضييقات پيش آمده و سعي و کوشش در رفع اشتباه کاري مغرضين و مفتريات مغلين نموده و الحمدلله تا اندازه موفق شده رياست نظميه قول داده که تضييقات را مرتفع سازد و حقيقت حال را نيز در پيشگاه اعليحضرت پهلوي معروض و مکشوف دارد که آن بيان مبارک راجع به علماست نه مقامي ديگر در هر حال حفظ و حراست عموم را از ساحت اقدس خواهان است اصل لوح مبارک را که امر به ارسالش فرموده بودند تاکنون موفق بر تحصيل اصل نشده موادي از آن در لف تقديم ميشود ..... منشي محفل علي اکبر روحاني و نيز متحدالمآل محفل به محافل روحانيه براي احصائيه بهائي چنين بود با کمال احترام يک ورقه نمونه براي احصائيه بر طبق تصميم مجمع نمايندگان محترم لفاً ارسال ميگردد و متمني است با مراجعه به صورت مذاکرات مجمع و اهميتي که موضوع احصائيه در انتخابات حائز است احصائيه کاملي شامل مواد مشروعه در ورقه نمونه از احباي مرکز قسمت و کليه نقاط تابعه تهيه نموده قبل از انقضاي سال جاري به اين محفل ارسال فرمائيد البته لازم به تذکار نيست که بايد اقدام به اين امر از روي کمال متانت و حکمت باشد و در محفوظ داشتن اوراق احصائيه و عدم انتشار آن دقت کامل ملحوظ گردد و سعي شود که احصائيه مزبور در نهايت صحت ترقيم و تنظيم يابد بديهي است دستور کافي در اين موضوع و سائر مسائل لازمه به نقاط تابعه نيز خواهيد داد زادکم الله تاييداً و توفيقاً منشي محفل علي اکبر روحاني

زيارت ارض اقدس

زيارت ارض اقدس و ذهاب و اياب زائرين به حيفا مانند سنين دوره سابق دائر و جاري گرديد و مسافر عابدين در اين سال ۱۳۰۶ براي زيارت رهسپار گشت. محفل و اجتماع در شام در دمشق اجتماع و تزييد عده بهائيان به تدريج صورت گرفت و در اين سال انتخابات به عمل آمده, محفل روحاني دائر گرديد.

مخالفين معارضين و نشريات

و در سال ١٣٠۶شمسی مطابق با ١۹٢۷ ميلادی محفل مرکزي طهران با عريضه،ئي کتاب کشف الحيل آواره را با نشريه مطبوعه که به نام مذاکره با مبلّغ بهائي انتشار يافته (نشريه خالصی زاده به عنوان مذاکره اش با عبدالله تحقيقي بهائي) به حضور مبارک فرستاد . آنکه مدرسه مبلّغيني پروتستاني امريکائي کمک مالي کرد و يک زن ايراني در آن مدرسه تعهد ترجمه

\-\-- صفحه ۷۹ \-\--

به زبان انگليزي نمود و دولت و مجلس دارالشوري هم مساعدت کردند و مخالفت ميرزا صالح مراغه هم در اين سال رخ داد که در نامه محفل روحاني مراغه مورخ ١١ ديماه ١٣۰۶ به محفل مرکزي راپورت رسيد و مضمون اينکه کربلائي صالح خياط که در حقش چه خوبيها و چه احترام‏ها در ظل امرالله به عمل آمد و حکيم،باشي مرحوم چه زحمتها کشيد و آقا سيد اسدالله مرحوم چگونه ترقي داد تا اينکه ميرزا صالح خان عکاس اقتضاء گرديد حتی منشي گري محفل را مايل بود آنرا هم داديم مختصر احترامات زياده از ظرفيتش مجري شد تا آنکه چنانچه معروض گشته کربلائي صالح خياط, ميرزا صالح عکاس منشي محفل روحاني گرديد همينکه خود را شخصي مشاهده نمود بدون مقدمه خواست از اين بالاتر رود توبه نامه با خرافات ديگر نوشته در حضور آقاي ميرزا حسين آقاي مجتهد به اصل خود راجع گشت حال به معارضه و مجادله و افتراء و بهتان قيام نمود و آدرس مراغه تغيير کرد و اشياء آقا سيد اسدالله نزد او است و او دو سال ديگر رديه بنام ايقاظ المومنين انتشار داد و با آواره اتحاد داشت و در مراغه در اداره تلفن مستخدم گرديد و مخالفين دورش مجتمع شدند و نيز در عريضه محفل مرکزي به محضر مبارک مورخ ۴ شهرالمشيه ۸۴ مطابق ۸ مهرماه ١٣۰۶ اول اکتبر ١۹٢۷ به طور تحقيق نيکو و صبحي با آواره و ديگر کسي نيست.

وفات و صعود برخي از مُهمِّين مُومنين

خبر تلگرافي مبارک راجع به صعود آقا ميرزا محسن افنان در حيفا و لزوم فراهم کردن مجالس تذکر در اين سال رسيد و نيز صعود حاجي ابوالحسن امين اردکاني در طهران و تشييع مهم بهائيان و دفن کردنش در گلستان جاويد به مقبره باقراف و وصول تلگراف مبارک به ذکر خيرش نيز در اين سال ١۹٢۸ بود ورود ميرزا محمود زرقاني به ايران و صعود و دفنش در رشت هم در اين سال وقوع يافت.

شهادت امين العلماء

آقا ميرزا عبدالعظيم امين العلما در اردبيل صاحب مسجد و منبر و منشاء امور دينيه اسلاميه بود و چند سال پيش از ايمانش به اين امر گذشت که بناء به تشويق به علم و مدنيّت حاضره گذشت انجام و هتک استار همي نمود و موجب اشتهار اين امر در آنجا گرديد و اخيراً محفل روحاني تاسيس گشت و بعد به توسعه تشکيلات امريه برآمد و در مقابل ميرزا علي اکبر مجتهد متنفذ اردبيل ايستادگي نمود و مجتهد مذکور يگانه مرجع دين و محبوب و مطاع بود بغايت اقتدار و نفوذ داشت به درجه که حکام و مامورين دولت بي موافقت او کاري نميتوانستند کرد و در اجراء تعزير و قصاص شرعي و تنييق و تضييق و تکفير و تدمير باکي نداشت و بينهايت قشري و متعصب و مخالف معارف و اصول معاصر و متظاهر به عبادات و فرعيات بود و مردم متنوّر الفکر خصوصاً بهائيان طرف حمله او شدند و آزار بسيار از او به بهائيان رسيد چنانکه آقا محمد فتح الله يوف بهائي معروف اردبيلي را در اوائل ايمان به سال ١٣١۶ به روي فلکه بسته به ضرب چوب سخت بيازردند و مجروح کردند و زنش را بي طلاق به مردي مسلمان اجنبي شوهر دادند و او نيم جان از اردبيل بدر رفت و ساکن عشق آباد گشت و خلاصي و جان بدربردنش را از قدرتهاي غييبه مي،دانستند و تا ميرزا علي اکبر حيات داشت ممکن نبود اين امر و يا هر چيزيکه شامل اندک تغييري در اوضاع مردم بوده در اردبيل قوّت گيرد ولي امين العلماء با شجاعت و جسارتي که داشت از اقدامات خود دريغ ننمود تا در اين سال ١٣۴۶ در ٢١ رمضان مطابق ۴ فروردين ١٣۰۶ و ٢۵ مارس ١۹٢۷ شبانگاه در حاليکه خود در گرمابه شستشو و لباس رختکن بود تني از مقتدرين به رختکن رسيدند نوکرش جای لباسش در نزد لباس امين العلماء گسترد و او چون باستشار از حمامی صاحب لباس را دانست فحاشي و زشت،گويی بسيار با او کرد که چرا چنين بيدين ناپاکي را اجازت ورود به حمام داد, و به حاليکه امين العلماء از درون حمام به رختکن قرار گرفته بود به نوکر خود امر داد که جای لباسش را از نزد او دور کرد او گرچه سخني نگفت اما واقع واضح مي،نمود که نيران خاکستر و بخارها آتشی رو به اشتعال مي،باشد

\-\-- صفحه ۸۰ \-\--

و روزي ديگر دو تن ملا وسيد در مسجد جامع بر منبر امين العلماء را تکفير کرده, چنين گفتند, که بهائي است و حتي روزه را نوزده روز مي،گيرد و بعضي سخنان زشت و ناروا بر زبان آوردند و روزي ديگر امين العلماء همانجا که دو تن از اين طائفه با او بودند سر بازار با همان ملا وسيد تصادف کرد و به همراهان گفت که اين دو مرا تکفير کردند و آن دو شنيده گفتند بلي بر ما ثابت شد و امين العلماء پرسيد به چه طريق و دليل بر شما ثابت شد و در حال آن مکالمه به در مسجد ميرزا علي اکبر مجتهد رسيدند و جمع بسياري هم در آنجا بودند و آن دو جسور شده به صداي بلند وي را کافر خواندند و همراهان مذکور از آن دو به اصرار علّت و دليل تکفيرش را پرسيدند و آنان علت را چنين بيان نمودند که مدت يکسال است پيوسته خواستيم يکبار لعن بر بابي کند, نکرد و در اين موقع نظاميان جمعيت را متفرق کردند ولي آن سيد و ملا درحاليکه با عده خواستند به مسجد در آيند ميرزا علي اکبر از مسجد خارج شد و تفصيل را به او نقل کردند و او آنها را چنين گفت که خون امين العلماء مباح است و همه در دو ساعت از شب گذشته به مسجد بيائيد که حکم جهاد بدهم و اداره نظميه مسبوق شده و به قرب خانه امين‏العلماء ايست نظامي گذاشتند که محافظهٴٴ نمايند و غروب همان روز سيد و ملاّي مذکور به خانه فرماندار نظامي رفتند و فرماندار امين العلماء را خواست و آن دو در آنجا به وي هر چه تکليف کردند که به بابي سبّ و لعن نمايد بدين طريق جواب گفت که من به دين کسي توهين نمي،کنم و بالاخره فرماندار آن دو را پس از ساعتي مذاکره با جماعت همراهشان روانه کرد پس از نيم ساعت امين العلماء را هم به منزلش عودت داد و در ساعت دوازده آن شب حاجي آقا بالا نام عطّار مطابق تشويق و تاکيد ميرزا علي‏اکبر مجتهد که خار از راه پاي مسلمانان برطرف شود و براي قاتل ضمانت دخول بهشت نموده بود به در منزل امين العلماء رفت و به دامادش که به صداي دق الباب آمده گفت پيام محرمانه از نظميه دارم و امين چون رئيس نظميه بلد شمس الدين خان حقی تبريزي از دوستان بود باور کرد و دستور داد در اطاق بيرون چراغ افروخته حاضر کردند و خود آمده پرسيد چه مطلبي است و به عطار تعارفات کرده که بنشين و او گفت محرمانه است بايد بيخ گوش بگويم و نزديک رفت به نجوي بگويد و بغتتاً قمه را از زير عبا کشيد و چنان به زير نافش زد که از پهلو در آمد و قمه را برکشيده که فرار نمايد داماد امين مسبوق شده تفنگ ساچمه زن را به طرف قاتل خالي کرد و در آن موقع رئيس مذکور نظميه که از جريان آن امور خبر داشته و شخصاً مواظبت و محافظت از امين مي،کرد و از فتوي ميرزا علي اکبر هم خبر داشت و براي سرکشي در آن موقع به منزل مي،آيد و ساچمه از تفنگ هم به صورتش اصابت نموده, مجروح ساخت در قرب در تني را ديد که به حال فرار است و او را تعاقب کرد و او اصرار در فرار نمود سپس ششلول برکشيده گفت مي،زنم و آن شخص بايستاد و در آن حال برادر زن امين از عقب رسيد و او را به نظميه کشيده, حبس نمودند. پس رئيس و افراد نظامي به خانه امين آمدند و معالجات و مداواي طبيب و جرّاح نتيجه نداد و به فاصله پنج ساعت آن شهيد درگذشت و اين واقعه در شب ۶ فروردين ١٣۰۶ مطابق ٢٢ مارس ١۹٢۷ واقع گرديد و جسد را چند روز در خانه خودش و بعداً توسط نظاميان به قبرستان برده, دفن نمودند و قاتل در استنظاق اقرار نمود که به اثر تحريک ميرزا علي اکبر مجتهد و تشجيع برخي ديگر مرتکب اين عمل گرديد و صبح روز ديگر ميرزا علي اکبر سفارش فرستاد که قاتل را رها کنيد و گوش به حرفش ندادند و از طهران حکم به تبعيدش از اردبيل صادر شد و اردبيلي،ها شورش کرده, بازارها را بستند و تقريباً يک هزار سوار شاهسون به حُرِّيت ميرزا علي اکبر از اطراف شهر اردبيل ريختند سپس حکومت به آنان اظهار داشت که تبعيد ميرزا علي اکبر موقوف گرديد و اهالي بازارها باز کردند و شاهسونها برگشتند ولي بعد از چند روز ميرزا علي اکبر را از

\-\-- صفحه ۸١ \-\--

طرف نظميه توقيف کردند و سوار اتوبوس نموده با دو مامور از اردبيل به زنجان بردند و پسرش را که به قاتل حربه داده بود, گرفته, حبس کردند و قاتل را در روز ٢۰ اردی بهشت سال ١٣۰۶ مصلوب و تيرباران نموده, به قتل آوردند و بايد گفت اين در ايران اولين مجازات عدلي بود که در مقابل ظلم و خونريزي نسبت به اين فئه بعمل آمد و بازماندگان امين العلماء يعني زوجه و دختري دوازده ساله و پسري هفت ساله و پسري ديگر که پس از شهادت آن مظلوم متولد شد بواسطه بهائيان اداره امور\شان تامين\ و زندگاني می کردند و در عريضه راپورت محفل مرکزي به محضر مبارک حضرت ولي امرالله چنين مندرج بود بعد از شهادت امين العلماء امير لشکر غرب حکم تبعيد ميرزا علي اکبر اردبيلي را صادر کرد و او پس از مشاهده حکم ده روز مهلت خواست تا تهيه اسباب سفر نمايد امير لشکر از خيال او مطلع شد و حکم داد که پسر و دامادش در نظاميه محبوس و خودش نيز در اين ده روز در خانه خودش تحت نظر باشد و او به اين توهين راضي نشد و پس از دو روز که پسر و دامادش توقيف بودند به اتفاق ماموري حرکت کرد و علت اين بود که پس از دستگيري قاتل قبلاً خلاصي قاتل را خواستار گرديد و دو سه نفر از علماي تبريز با او موافقت کردند و از کفيل ايالت خلاصي قاتل را خواستار شد و ميرزا علي اکبر همينکه از طرف دولت مايوس شد, بالاي منبر بناي بدگوئي را به حکومت و دولت گذاشت و روزي که او را از اردبيل حرکت دادند, بازار و دکاکين را بسته و هيجان غريبي در اهالي اردبيل و ساير جاها بپا شد و علماء شورش و غوغا نمودند ولي پس از يکساعت در اثر تهديدات شديده رئيس امنيه, دکانها باز و هياهو ساکن شد و در زنجان روز ورود ميرزا علي اکبر شورش شده, دکاکين را بستند و به مجلس و مقامات مربوطه تلگرافات مخابره کردند ولي تلگرافات از طرف دولت سانسور شده به محلهاي خود نرسيد علماي تبريز امير لشکر را به حضور طلبيده, خلاصي ميرزاعلي‏اکبر را خواستار شدند و او ايشان را اقناع نمود که صلاح دولت و مقتضيات مملکت امروز چنين است که وي چندي در عتبات عاليات مقيم شده به استفاده و استفاضه روحي بپردازد و نوشته هم دائر بر اين محض اسکات علماي ديگر بلاد از آنها گرفت و از قرار مسموع ميرزاعلي‏اکبر را از زنجان به عزم کربلا حرکت دادند و در تبريز و ميانج شهرت يافته بود که قاتل را به دار آويختند.

شهادت در وهيج يزد

آقا فريدون پور آقا جمشيد زال از اهل يزد تاجر معروف پارسي بهائي هميشه در خدمات متنوعه راجعه به امر ابهيٰ و مخصوصاً در امور خيريه بذل همت داشت زوجه اش مرواريد خانم بنت آقا هوشنگ بهائي بغايت خدمتگذاري در راه اين امر سرافراز بود و اجتماع بهائيان که در عمارت عاليشان در منشاد انعقاد مييافت به حدی می،شد که در السن اهالي چنين مشهور شد که جمعيت محفل خانه فريدون پارسي بيش از جمعيت مجالس روضه خواني شيعيان است و اخيراً تجارتش را به دهيج انتقالي داد و به خدمات در امر ابهيٰ و مساعدت و تقويت احباء معروف گشت و با اينکه چند بار اعداء به مغازه اش دستبرد کردند اعتناء ننموده دست از خدمات نکشيد تا آنکه در اين سال پنج تن از اشرار نيمه شب به مغازه اش رفته او را به شهادت رساندند و آن مظلوم در هنگام شهادت پنجاه و پنج سال داشت.

در رفسنجان

و نيز در اين سال اسدالله عليمحمد يکي از بهائيان رفسنجان باغ پسته از حسنخان پسر مجتبي که برادرزاده حاجي زين العابدين خان معروف بود اجاره داشت و در موقع ضبط پسته رفت که حاصل باغ را ضبط کند در بين راه ديد بارهاي پسته او را ميبرند به هر نوع بود بارهاي پسته را برگرداند ولي همينکه به در باغ رسيد حسن خان مامور امنيه را بهر قسم شد برگرداند

\-\-- صفحه ۸٢ \-\--

و آقا اسدالله را به باغ برده چندان ضرب وارد کرد که او بيحال بيفتاد و به خانه دشتبان بردند و دشتبان چون ديد که حالت مظلوم منقلب و مشرف به مرگ است وي،را بر الاغي گذارده به رفسنجان برد ولي مظلوم به قرب دروازه درگذشت و چون جانب ضارب و جاني قوي بود کاري براي تقاص نمي،توانستند و حتي محفل هم ناچار از ملاحظهٴٴ بود و در نامه محفل رفسنجان چنين مسطور است آقا اسدالله از احباي قديم رفسنجان در طي منازعه شخصي با نوه حاجي محمد کريمخان اثيم مضروب و مقتول شد و به صرف اسم بهائيت نبود.

در کرمانشاه

و نيز در اين سال ١٣۰۶ مرتضي قليخان ضيائي يکي از مومنين متقدمين حدود کرمانشاه در قريه خود موسوم کمبرج مقتول گرديد و چون آن مرحوم ماليه گزاف خود را در وصيتنامه اش منتقل به خلف روحاني خود محمد عليخان ضيائي نموده بود و ديگري از اولادش رفيع السلطان ناخلف و محروم گرديد احتمال واقعه را به دستياري همان رفيع السلطان می،دادند، ولي چون ملاها حمايتش مي،کردند اقدامي صورت عمل و اثر نمي،گرفت.

در خلخال

و نيز در اين سال فتنه در خلخال شروع شد و تني از بهائيان را با چاقو مجروح کردند و مظلومان عرض،حال به دولت دادند.

دوّمين مجمع شور ملي در ايران و محفل روحاني جديد

و به سال ١٣۴۷ ه ق ١٣۰۷ ه. ش به روز نهم ارديبشهت در ايران دومين مجمع شور ملي مرکب از نمايندگان اقسام هفده گانه يعني آذربايجان, اصفهان, بنادر جنوب, بندر جز و استرآباد, خراسان, خوزستان, عراق فارس, قزوين و زنجان, کاشان, کرمان, کرمانشاه, گيلان, مازندران, همدان, يزد و اعضاء نه گانه محفل مرکزي در حظيره القدس طهران انعقاد يافت و عده جلسات ١٣ در سيزده روز و عده نقاط امري ۴٣۸ شمرده شد که در اثرات اقدامات ساليانه به آن بالغ گرديد و جلسات در روز ٢١ ارديبهشت اختتام پذيرفت و رياست مجمع به فاضل مازندراني مفوض بود و در تمامت شعب متعلقه به اين امر تبادل آراء و اخذ تصميم بعمل آمد و خلاصهٴٴ مذاکرات دومين انجمن شور روحاني ملي بهائيان ايران منتشر گرديد و محفل روحاني طهران را محفل مرکزي شناختند که اعضاء جديد آن چنين بود ١- دکتر يونس خان ٢- نورالدين خان فتح اعظم ٣- ميرزا علي اکبر خان روحاني منشي ۴- ميرزا عبدالله خان خرسند ۵- ميرزا ولي الله ورقا رئيس ۶- شعاع الله خان علائي ۷- حاجي غلامرضا ۸- ميرامين الله باقراف ۹- ميرزا عزيزالله خان ورقا و آدرس کتبي منشي محفل ميرزا علي اکبرخان روحاني و آدرس تلگرافي طهران ميلاني و ميرزا جلال خان ارجمند ارشيوست پس در تاريخ ١۵ ديماه متحدالمال شامل دستور انتخاب نمايندگان و وظائف منتخبين و پروگرام انجمن طبع و به عموم محافل مرکزي قسمتهاي شانزده گانه فرستادند.

مراقبت تامه محفل از مخالفين

حاجي ميرزا حسن نيکو و فضل الله صبحي با آواره همدست و همکار بوده و موجبات ضعف عقيده و فساد اخلاق را فراهم مي،کردند و کتاب کشف الحيل و فلسفه نيکو را نقل مجالس کردند و محفل از معاشرت با آنان جلوگيري نمود و از پدر صبحي و بستگانشان خواست که از او ببرند و آنان در قضيه اقدام بهائيان به ثبت دين بهائي خود در ورقه سجل احوال و نپذيرفتن دولت و غيره نشريات و تلقينات سوء همي،کردند و در اين سال نغمه مخالفت جديدي از ميرزا احمد سهراب اصفهاني شروع گرديد که به نام مجمع تاريخ جديد در نيويورک امريکا شعبه ابهام اشاعه امر بهائي آغاز کرد و محفل روحاني ملي امريکا نهايت مراقبت بکار برد.

\-\-- صفحه ۸٣ \-\--

مِس مارثاروت

مس مارثاروت مبلغه امريکائيه سابق الذکر در سنه ١٣۰۷ ،شمسی مطابق ١۹٢۹ ميلادی به طهران آمد و در توقيع مبارک راجع به او که محفل مرکزي طهران انتشار داد, چنين بود: " امناي مجلله محفل مقدس روحاني مرکزي اقليم مقدس ايران و اعضاي محافل مقدسه روحانيه آن کشور مکرم حفظهم الله و ايدّهم طرّا ملاحظهٴٴ نمايند: هوالله يا امناءالرحمن و اودائه امة الله المشتعله حضرت ميس مارثاروت فخرالمومنين و المومنات سرور مبلغين و مبلغات عازم کشور مقدس ايران است بر جميع احباي الهي و اماءالرحمن در آن اقليم مقدس فرض و واجب که آن نفس نفيس را به دل و جان استقبال نمايند الي آخرها و او در اقسام ايران سفر کرده حسب دستور مبارک تعزيز و تقدير و تجليل بسيار از او بعمل آمده و با استقبال و بدرقه جمعيتهاي بهائي در طهران و غيرها نطق ها و رفت و آمدها نمود.

قتل در ايران

و در اين سال ١٣۰۷ قتل آقا محمد جعفراناري در اطراف شهربابک بدست معاندين با تفنگ اتفاق افتاد.

تضييقات و تعرضات دولتي ترکيه بر بهائيان

در ايام رضوان سال ١۹٢۸ محفل روحاني اسلامبول متحدالمال به محافل تابعه خود فرستاد و نسخه که به محفل روحاني ازمير روانه داشت از جيب يکي از افراد مومنين در بعضي معابر شهر افتاد و بدست پليسيه و امنيه رسيد و حکومت را از تشکيلات بهائي در آن کشور اطلاع حاصل گشت و به موجب تحقيقات و تفحصات افراد اين فئه (را) در ازمير و اسلامبول شناختند و عزم قبض و جلب نمودند و نخست بهائيان ازمير را گرفته يکي در روز نگهداشته تحقيقات کردند که از آن جمله آقا علي اکبر تبريزي و آقا سيف خراساني بودند آنگاه در اسلامبول نور صادق بيک ترک رئيس محفل و مجدالدين بيک چلبی منشي محفل و مترجم کتاب الله و عصر جديد به لاتين از اهل انغاب و سرکيس افندي قوماسيان و آقا محمد ابراهيم مجلد تبريزي و پسرش طاهربيک و آقا غلامعلي مهرگي و احمد امين يزداني و عباس هوشنگ از اهل خوي را گرفتند و امين عالي بيک بهائی ترک اسلامبولي را تعقيب کردند و پس از استنطاق و تحقيق به آنان چنين گفتند که با اينکه در اين مملکت حريت عقيده است چون طبق قانون اجتماعات بايستي تحصيل اجازه اجتماع کنيد و نکرديد سه تن از آنان که رئيس محفل نورصادق و منشي مجدالدين بيک و امين صندوق احمد امين باشند هر يک را بنام متصدي تشکيلات بيست و پنج ليره اسکناس ترکي محکوم کردند و از آن هنگام اجتماعات بهائي در خاک ترکيه ممنوع گرديد و محافل اربعه روحانيه که در اسلامبول(Istanbul ) و آطنه ( Adana) و عين،تاب( Antep) و براجيک (Birecik) سالها منعقد بود, بسته گشت و کتب اين امر بدست حکومت افتاد, ولي بيدرنگ کتب و اوراق را حسب قرار محکمه برگرداندند و معذلک مومنين بطور غيررسمي اجتماعاتي داشتند.

تعرضات و تضييقات روسيه

در اين سال تضييقات بر اين طائفه که از دولت روسيه تقريباً از سال ١۹٢۷ م. شروع شد به نتيجه سختتر و قطعي رسيد و به اين منتهي گرديد که کرسی فعاليت را از آن کشور برکنند

\-\-- صفحه ۸۴ \-\--

و مقدمتاً مامورين دولت بعنوان تجسس و تفتيش به خانه ها ريختند و با اينکه چيزي از اسناد مشعر به مداخله در امور و هم چيزي از اسلحه نيافتند, تني چند از معاريف را قبض و حبس نمودند, که نام و نشان به اين تفصيل است: ميرزا عبدالحسين محمودزاده, شيخ احمد نبيل زاده, استاد عبدالکريم باقراف, ميرزامحمدثابت, ميرزا جعفرهادي اف, بهاءالدين نبيلي, آقا حسن فؤادي, آقا حسين گرمرودي, آقا عباس احمدزادهٴٴٴٴٴ پارسائي, استاد احمدرحيم‏اف, آقا علي‏ستاراف, عباس آقا بشرويه, آقا محمد سرچاهي, آقا محمد علي بلبلي سرچاهي, اشرف بيک مصطفي اف و در ضمن ابلاغيه مبارکه واصله برايشان چنين مسطور بود عوانان متحير و بدخواهان مندهش و متفکر و ياران صابر و شاکر و عنقريب نتيجه و آثار اين مواهب در حيز وجود ظاهر و باهر گردد. کسب تکليف در اين موقع از براي احبا عشق آباد نموده بوديد, فرمودند: البته بنويسيد و تاکيد نمائيد که احبا از تظاهرات امريه خودداري نمايند و در کمال ايقاظ سلوک کنند تا اسباب ازدياد عداوت نگردد و بالجمله مذکورين به عدد ١۶ تن مدت شش ماه در عشق آباد محبوس بودند. آنگاه مستخلص و تبعيد به سرحدّ خراسان ايران گشتند و فقط اشرف بيک مصطفي مذکور مفقود گرديده, از ميان رفت و عده واردين متدرّجاً با عائلاتشان در بلاد متعدده ايران برقرار شدند و انديشه دولت وقت از آنکه در باطن انتسابي به حزب و دولت شوروي داشته باشند مرتفع و به مساعدت بهائيان به امور زندگي پرداخته در انواع خدمات امريه هم وارد گشته و از آن سو دولت روسيه در عشق‏آباد تشکيلات بهائي و اتحاد جوانان ايشان را منحل نمود و مدرسين ذکور و اناثشان را به قبضه تصرف خود گرفت و ناچار همه امور و وظائف تشکيليه بهائي بدست خود اعضاء محفل اداره ميشد و اينک خلاصهٴٴ شرح نوشته به امضاء فتح الله يوف رئيس محفل روحاني عشق‏آباد که به طهران تبعيد گرديد, چنين است. " تقريباً دو سال است که اولياي حکومت برخلاف گذشته به بهائيان عشق‏آباد و سائر بلاد ترکستان گاهي بي تقصير دستگير و حبس و وقتي به جرم تجارت از مملکت اخراج و تبعيد و گاهي هم به تصرّف دارائي و املاک و اخذ مالياتهاي گزاف دچار فقر و عسرت. اينک حسب الامر حضرت ولي امرالله خلاصهٴٴ وقايع در رساله اخير معروض ميگردد در اوائل سال ١۹٢۸ شبي که در خانه حاجي محمد باقر احمداف ميلاني محفل ملاقاتي بود قبل از شروع مجلس در ساعت هفت بعدازظهر بغتتهً از طرف اداره نظميه چند نفر مامور و پليس حاضر و عده حاضرين را که متجاوز از بيست نفر بودند با صاحب منزل به شعبه تامينات که در ظل اداره سياسيه است جلب نمودند و اين دفعه اولي بود که از حکومت نسبت به تشکيلات و اجتماعات چنين اقدامي شد و قبل از آن هيچ سابقه نداشت و از اين موقع علناً و ظاهراً شروع گرديد و آن جمع را در اداره مزبور توقيف کردند و من بعد از اطلاع قضيه به اتفاق نماينده محفل روحاني احمد آقا حسين اف به شعبه تامينات رفته و رئيس شعبه آنها را فرداً فرداً به اطاق خود خواسته و در حضور ما آنها را استنظاق مي،نمود و تمام سؤالات راجع به مقصد اصلي از تشکيل اين مجلس و تحقيق احوال آنها و تشکيلات محفل و اخبار داخله بهائيان بود و پس از اتمام استنطاق و محاکمه فرد فرد در ساعت سه نصف شب همه را مستخلص کردند فقط صاحب مجلس حاجي محمد باقر را با پسر ارشدش تا صبح در اداره نگهداشتند و بالاخره با جريمه صد منات آنها را آزاد کردند و در همين شب پس از استخلاص مؤمنين سه نفر مامور به منزل رئيس محفل آقا سيد مهدي گلپايگاني و منشي محفل ميرزا عبدالحسين محمودزاده و تحويلدار لجنه نشر نفحات آقا مهدي علي اکبراف رفته اوراق و نوشتجات و کتب امري آنها را ضبط نمودند و به اداره سياسيه بردند و پس از چند روز همان عده که در منزل حاجي محمد باقر دستگير شده بودند به اداره سياسي گ.پ.او احضار و از يکايک آنها سؤالات و تحقيقاتي راجع به وضعيت امور امري نموده و مرخص کردند و از آن به بعد حکم صادر شد که تمام مجالس و محافل بهائي که تشکيل ميشود بايستي به اذن و اجازه و اطلاع نظميه باشد درصورتي،که محفلي که بنا بود منزل حاجي محمدباقر تشکيل شود

\-\-- صفحه ۸۵ \-\--

قبلاً اجازه او از اداره نظميه دريافت شده بوده است چند ماه قبل از اين واقعه يک دستگاه ماشين طبع که با اجازه کتبي اداره مطبوعات از دفترخانه محفل روحاني برده و توقيف نمودند مجله خورشيد خاور که برطبق جريان خود مقالات شماره اخيرش تهيه و معمولاً به جهت اجازه و تصويب توسط نگارنده و مسنول آن آقا سيدمهدي گلپايگاني در آن اوقات به اداره مطبوعات ارسال شده بود برخلاف سابق پس از چند ماه تاخير بالاخره اطلاع مي،دهند که از اين به بعد درج مقالات ديني و علمي و فلسفي راجع به بهائيت و لزوم ديانت که تا بحال مطابق مرامش مرسوم بوده بکلي ممنوع است و فقط اجازه داريد که نماز و مناجاتها و الواح بهائی که کسي پي به معاني آنها نمي،برد درج نمائيد. مختصر طولي نکشيد که طبع و نشر مجله را هم غدغن نمودند روزبروز سؤظن حکومت نسبت به اين طائفه زيادتر و در خفا بوسيله مفتشين و جاسوسان خود مراقب اعمال و حرکات اين طائفه بودند و از طرفي هم همه مکاتيب وارده و ابلاغات از حيفا به عنوان محفل و يا ديگران مي،رسيد و همچنين اوراق بهائيان و متحدالمال هائي که از داخله و خارجه خصوصاً از انگلستان و امريکا واصل ميشد تمام را ضبط و در اداره سياسي يک ماه کاملا آنها را رسيدگي کرده و از هر کدام سواد برداشته پستخانه مسترد و به صاحبانش ميرساندند و نيز يک نفر از جوانان روسي را بعنوان مبتدي به جامع بهائيان فرستاده و او پس از چندين جلسه که مذاکرات امري با او ميشد به ظاهر تصديق نموده و ايمان مي،آورد و شب و روز در منزل آقا حسين بک کچرلينکي به مطالعه کتب امري و خطابات مبارک پرداخته و وبا جوانان بهائي محشور و مأنوس و در تشکيلات آنها مرتباً حاضر ميشد و مدت شش ماه با کمال مهمان نوازي آقا حسين‏بک که گاهي بعضي حرکات و اعمال هم از آن جوان حاصل ميشد و مايه تعجب و حيرت دوستان مي،گشت و غافل بودند تا آنکه شبي آقا حسين و آن جوان در خانه شخصي از اغيار به جهت مذاکرات تبليغي حاضر بودند همينکه مختصر صحبت امري شد ناگهان چند نفر در آن نقطه حاضر آقا حسين بک و آن جوان را دستگير کرده به اداره سياسي بردند و آن جوان از آن وقت تا چهار ماه بکلي مفقودالاثر بود و آقا حسين بک قريب سه روز در محبس اداره سياسي توقيف گشت آنگاه آزاد نموده, التزام گرفت که من بعد غير از ملت بهائي با هيچ ملت و طائفه صحبت تبليغي و مذاکرات ديني نکنند و در همان اوان آقا بهاءالدين نبيلي پسر آقا شيخ محمد علي قائيني را که در شهر دوشنبه مرکز تاجيکستان در مدرسه تاجيکها به تدريس زبان فارسي مشغول بود گرفتار نموده, نه روز حبس کردند و از مدرسه اخراج نمودند و علت مذاکرات امري بود که با معلمين و مدير مدرسه کرده بود در ماه ايول ١۹٢۸ پس از تجديد محفل روحاني از طرف اداره سياسي مرامنامه محفل تغييراتي داده شد و مواد مهمه سابقه لغو و محفل روحاني را از اختياراتي که داشت محروم نموده, دستورات جديد راجع به طرز انتخابات ساليانه که بايستي به رأي آشکار باشد در آن اضافه کرد محفل نيز ناچار قبول کرد (در شرحي ديگر از فتح الله يوف خطاب به محفل مرکزي ايران است که چون حسب حکم گ. پ. او محفل نظامنامه سابق را تسليم کرد يک يک اعضاء را خواستند و تکليف کردند که نظامنامه نوين را امضاء کنند, نکردند) و به حسب حکم ثانوي شعبه تامينات همه تشکيلات و لجنات بهائي را که ده سال از بقاء و دوامش مي،گذشت تعطيل نموده, مهر و مکاتيب و ديگر خلاصهٴٴ مذاکرات محفل اجرائيه آنها را تحويل گرفته و به رئيس مجمع اتحاد جوانان آقا فوزي احمداف پارسائي اطلاع داد که از اين به بعد هيچ محفل و مجلسي از جوانان بهائي در شهر نبايد تشکيل شود و شما نزد دولت مسئول هستيد آنگاه چندي نگذشت که از طرف مقرّ دائره اداره املاک به محفل روحاني مراسله رسيد که به موجب قرارداد و قطعنامه حکومت شوروي در بدو انقلاب تمام مساجد و معابد و کليساهائي که در خاک روسيه موجود است متعلق به دولت و از اختيار صاحبان آنها خارج است, بنابراين لازم است هر چه زودتر مشرق الاذکار را از حکومت اجاره نمائيد و نماينده تعيين کنيد تا راجع به قرارداد اجاره معبد مذاکره شود و اگر چنانچه

\-\-- صفحه ۸۶ \-\--

در اين امر تاخيري شود درب مشرق الاذکار و سالون به روي بهائيان بسته خواهد شد. محفل روحاني براي حل اين قضيه و مذاکرات لازمه از رئيس کميته اجرائيه مرکزي آيناکوف که رياست جمهور ترکمنستان بعهده اوست توسط سه نفر نماينده خود تقاضا نمود که چند ماهي مهلت داده تا در اين خصوص از رئيس و مرکز امر کسب تکليف نمائيم او هم اين تقاضاي محفل را پذيرفته سه ماه مهلت داد محفل روحاني فوراً تلگرافي به حضور مبارک مخابره و واقعه را عرض و کسب تکليف نمود چندي بعد از حضور مبارک جواب رسيد که رجوع به محفل روحاني مسکو نمائيد تا بهر وسيله ممکن اين امر را بطور خوش و رضايت طرفين خاتمه دهند و لذا کتباً و تلگرافاً مراجعه به مسکو شد و در آن حال اداره کامخوز هم پي در پي مامور به محفل فرستاده جواب قطعي مي،خواست محفل نيز مراتب را به کميته اجرائيه مرکزي سيکا مرقوم نموده از آنها درخواست نمود که سواد اجازه نامه مهلتي به کامخوز ارسال دارند ولي کميته اجرائيه مرکزي نپذيرفته و از قول و رأي اولي خود برگشته بود و به فاصله چند روز اداره کامخوز سه نفر مامور فرستاده در مشرق الاذکار و سالون را مهر نمودند و فرداي آنروز در روزنامه تورکنسکي ايسکر اعلان دادند که معبد بهائيان کرايه داده مي،شود در اين موقع بود که هر روز چندين مرتبه اعضاي محفل به تنهائي به اداره سياسي خواسته استنطاق مي،نمودند مدت يک ماه و نيم در مشرق الاذکار و صالون به روي اين طائفه بسته بود مجالس و محافل در باغ مشرق الاذکار انعقاد مييافت روز اول محرم که جشن در باغ دائر بود سه نفر پليس در حيني که ناطق پشت ميز خطابه مشغول اداء نطق بود داخل مجلس شده به ناظم امر داد که الساعه بايد مجلس منحل شود ناظم نيز اطاعت نموده مجلس را تعطيل کرد و همه احبا پراکنده شدند پس از مدتي از مسکو در جواب تلگراف محفل روحاني عشق آباد تلگرافي رسيد که ما هر چه اقدامات نموديم نتيجه نداد اين قانون عمومي است, شما اجاره نامه را امضاء نمائيد. محفل به اين دستور عمل کرده و مشرق الاذکار را براي مدت پنج سال بدون تأديه هيچ وجهي در سال يا ماه از اداره کامخوز اجاره نمود در عصر جمعه ١۰ آگوست ١۹٢۸ منزل آقا غلام اسمعيل اف با کسب اجازه از اداره نظميه محفل ملاقاتي تشکيل شده بود در خاتمه مجلس يک ساعت به غروب مانده سه نفر پليس وارد مجلس شده و يک نفر مستحفظ پيش درب منزل گذاشته که هيچ کس از احبا خارج نشوند مامورين صورت مجلسي نوشته و اسامي حاضرين و سن و شغل آنها را در ورقه ثبت نموده و آن را به امضاي همه رساندند در همين روزها آقا ميرزارحيم کاظم زاده را در بادکوبه توقيف نمودند, چيزي نگذشت که از طرف اداره سياسي اين بنده رئيس محفل محمد فتح الله يوف را احضار و تاکيد نمودند که از عضويت و رياست محفل روحاني استعفا داده و آنچه را که به شما پيشنهاد مي،نمائيم و تکليف مي،کنيم حاضر بجهت اجرا شويد و اخبار محفل و مذاکرات بين احبا و اخبار خارجه را هر روز به اداره مزبور برسانم و حتي وعده مساعدت مادّي هم داده،اند بنده نيز جوابهاي کافي به آنها داده و پيشنهادهاي آنها را ردّ نمودم و چون مايوس شدند در ليله ٢۶ اکتبر ١۹٢۸ نصف شب به بنده منزل آمده تا صبح تمام منزل مرا تفتيش نموده و هرچه الواح و اوراق بود و مکاتيب و عکسهاي امري ضبط کرده و بنده را به اداره سياسي بردند صبح فردا آقاي بديع الله محمود زاده را دستگير نموده با هرچه از مکاتيب اسپرانتو و غيرها که داشتند به اداره سياسي آوردند اين عبد تقريباً سه ماه و نيم و با آقا بديع الله يک ماه و نيم در محبس دولتي بوديم و يکي از بهانه،هاي گرفتاري ورود ميس شفلخر با مترجمه اش در سنه ١۹٢۶ از امريکا به عشق آباد قرار داده بودند که در منزل اين عبد مهمان بودند و همچنين ورود حضرت فاضل مازندراني از ايران و حرکت مترجمه خانم امريکائي به ايران که تبعه روس بوده و بدون اطلاع به محفل روحاني و ساير احبا و گرفتن اجازه حرکت از حکومت به سمت مشهد مسافرت نموده است و استنطاقاتي که مينمودند همه راجع به اين اشخاص بود تا اينکه پس از سه ماه و نيم حبس مرا آزاد نمودند و تبعيد به ايران نمودند از تاشکند آقا حسن حسين اف بشرويه را از دارالفنون شرقي اخراج نموده و در همان ايام در عشق آباد آقا فرج الله موسي اف و آقا رحمت الله علي اف را به مشهد تبعيد نمودند و چند نفر از محصلين بهائي را از مدارس روسي خارج کردند, پس از اينکه اين عبد وارد به ايران مي،شود خبر گرفتاري ١۸ نفر احباي الهي از

\-\-- صفحه ۸۷ \-\--

عشق،آباد مي،رسد که ٢۸ يئول ١۹٢۹ شبانه به منزل احبا ريخته و تمام الواح و آثار مبارکه را برداشته و آنها را هم به اداره سياسي آوردند تاکنون که شش ماه ميگذرد پانزده نفر از احبا محبوس اند سه نفر از آنها که از مسافرين ارض اقدس بودند در همان اوايل آزاد شدند پس از گرفتاري اين اشخاص مدارس ذکور و اناث را تصرف نموده معلمين و معلمات بهائي را خارج کرده و اطفال را مطابق پُروگرام مدارس شوروي تدريس نمايند از قرار اطلاعي که اخيراً رسيده, حکومت عشق آباد به محفل روحاني اطلاع داده است که عمارت کتابخانه محموديه و دفترخانه محفل را خالي نموده به آنها تحويل دهند و در شرحي ديگر از فتح الله يوف براي محفل مرکزي ايران بود چون دستور از اداره کامخوز که بلديه باشد رسيد به امر محفل من که رئيس بودم مامور گفتگو شدم و در آنجا گفتم که مشرق الاذکار راجع به همه بهائيان جهان است و ما نميتوانيم اجاره بکنيم بعد از طرف محفل عريضه به جمعيّت اجراء مرکزي نوشته شد که چون مشرق الاذکار متعلق به ما نيست و نمي،توانيم اجاره بکنيم, خواهش داريم با اداره کامخوز صحبت کنيد که از اين تکليف دست بردارد و جواب رسيد که طبق قانون حتماً بايد اجاره کنيد, درباره عريضه به کميته اجرائيه نوشته شد که مدت سه ماه مهلت داده شود تا از مرکز امر کسب تکليف نمائيم در هر صورت از طرف اداره کامخوز مشرق الاذکار را مهر و موم نمودند و محفل روحاني هم تلگرافي به حضور مبارک مخابره کردند جواب فرمودند که عجالتاً قرارداد را امضاء کنيد و بعد عريضه به مسکو بدهيد بلکه از مسکو درخصوص اين همه سختي ها تخفيفي داده شود و بعد از تلگراف مبارک قرار داد را به مدت پنج سال امضاء نمودند بدون وجهي که بپردازند و درخصوص رشتاب طوري شد که اداره کمپئو بعضي از مواد مندرجه در آن را تغيير دادند و بعضي را به موجب رشتاب سابق قرار شد که همانطور اجراء نمايند و محفل روحاني هم به اين ترتيب راضي شده و امضاء نمودند تمام مطالبي که ذکر شد و همان رشتاب تازه که از طرف اداره کمپئو به محفل روحاني تسليم نموده بودند, عيناً کپيه آن به حضور مبارک ارسال شد و مرا در حبس که برای خانم شفلخر و فاضل مازندراني استنطاق مي،کردند, عاقبت به من گفتند که شما ضد حکومت شوروي کار مي،کنيد و مخفيانه همدست با حکومت انگليس و مدت سه ماه و دوازده روز مرا در حبس نگهداشتند و به ضمانت مرخص کردند تا آنکه در ماه ايول ١۹٢۹ مرا رسماً احضار به به کمپئو نمودند و گفتند که شما بايد در مدت يک هفته از عشق آباد خارج و به ايران برويد و من هم تلگراف به سفارت ايران در مسکو توسط قونسول عشق آباد کردم که تقصير مرا معين کنيد جواب نرسيد و به خود قونسول عشق آّباد هم عريضه نوشتم که از اداره کمپئو تقصير مرا بپرسند و کمپئو جواب به قونسول نداد و بنده را احضار کردند که بايد حتماً سر موقع معين خارج شويد, حرکت کردم و بعد از چند روز به تبريز وارد شديم و از قرار معلوم مطابق کاغذيکه از عشق آباد رسيده بود, بعد از حرکت بنده بعضي از احباب که اسامي آنها مطابق صورت ذيل است, گرفتار و حبس نمودند از جمله ميرزا جلال, ميرزا يوسف, ‏آقا ميرزا حسن صادق اوف, حاجي عبدالرحيم صادق اف, علي اکبر ميرزا يوف, آقاي حبيب الرحمن, آقا ميرصد, آقاي ميرزا کوچک علي اوف, آقا ميرزا جعفر هادي اف, آقاي ميرزا بهاءالدين نبيلي, آقاي حسن معلم, آقا شيخ احمد نبيل زاده, آقاي استاد عبدالکريم باقراف, آقاي ميرزا عبدالحسين محمودزاده, آقاي ميرزا محمد ثابت, آقاي استاد آقاي يزدي, آقاي آقا عباس پارسائي, آقا حسين حسن اف, آقا مهدي علي اکبراف, آقاي فضل الله باقراف و بنده به موجب معرفي و وکالت نامه محفل روحاني مرکزي ترکستان روسيه مامورم که راجع به استخلاص احباي آنجا و امورات مدرسين با اطلاع و مشورت و صلاحديد محفل روحاني ايران توسط مقامات عاليه اقدام نمايم لااقل محمد فتح الله يوف اينجانب محمد فتح الله يوف که مدت چهل سال در عشق آباد مقيم در ماه ايول ١۹٢۹ به جرم بهائي بودن به ايران تبعيد گرديد و نيز در اين سال ١۹٢۹ عريضه که به امضاء چهارده نفر از بهائيان مهاجر از عشق آّباد به طهران توسط سفير جماهير متحدهٴ شوروي در ايران براي مسکو کميته اجرائيه مرکزي جماهير متحدهٴ شوروي رفته ذکر نمودند که ما چهارده نفر از بهائيان چهارده نفر از بهائيان مهاجر عشق آباد مدت شش ماه در تحت استنطاق و حبس اداره سياسي ترکستان در عشق آباد بوده و بالاخره به ايران تبعيد گشتيم و نوشتند که اصلاً بهائيان مهاجر از ايران تا سنه ١۹٢۵ چه در دوره شوروي چه در دوره تزاري کمال آزادي و آسايش داشته

\-\-- صفحه ۸۸ \-\--

و در طول آن مدت متجاوز از ۴۵ سال به شهادت همه هيچ امر خلاف دولت و ملت و قانون از ايشان سرنزده و تاريخ ۸۶ ساله دين ما را به سلامت نفس و عدم ارتکاب خلاف معرفي کرد و بعد از استقرار دولت شوروي چون معامله دولت را با اديان ديديم تمام دوائر و مؤسسات خود را بنوعي که مخالفت با عقيده ما هم نداشت تابع آن قانون کرديم ولکن متاسفانه مستنطق اداره سياسي ترکمنستان نوعي در امور و وجدانيّه مداخله و معارضه با آنها کرد چنانچه در خاتمه کار مداخله دولت ايران به ميان آمد و ولات امور چند سال به اين طرف افراد اعضاء محفل بهائي را خواسته, بدون دادن مدرک و سندي از آنها تعطيل و تغيير مجرای محفل و مؤسسات آن را مطالبه همي نمود و در تابستان ١۹٢۸ نظامنامه تازه از جانب اداره نظميه به اشاره اداره سياسي براي محفل و جمعيت بهائيان تهيه کرد و پيشنهاد نمود که در مجلس عمومي آن را مذاکره و قبول نمايند و چون جمعيت بهائي آن روز نپذيرفت و اغلب مورد آزار نمود مستنطق مدتي اعضاي محفل را تهديد نمود و قبلاً اداره سياسي تمام لجنات امريه را بدون مقدمه بسته و همه چيزها را ضبط کرد و در آن بين مسئله کرايه مشرق الاذکار به ميان آمد و چون رجوع به ريئس کميته و جوابيّه مرکز جمهوريت ترکمنستان گرديد مستنطق بناي تهديد و ستختگيري گذاشت و چون امر از حضرت ولي امر شده بود, شکايت به محاضر علياي حکومت شوروي مرکزي به مسکو نوشته, توسط پست ارسال داشته, مستنطق عريضه را از پستخانه گرفته ضبط کرد و از همه جهت راه را بست فقط عريضه را در تابستان ١۹٢۹ به نماينده اداره مرکزي تفتيش کل جماهير متحده تسليم نمود و شفاهاً وضع احوال بيان کردند و هر يک از اعضاي محفل و بهائيان که براي دوائر رسمي بهائيان اندک اقدامي نمود البته به وسائل غيرمستقيم مورد تهديد بلکه تعذيب گشت چنانچه حسين بک کوچر لينسکی معلم مدرسه بهائيان و عضو محفل ٣۹ روز حبس نمودند و عنوان جاسوسي گذاشتند و بديع الله صميمي که همان وظيفه را نيز دارا بود سال قبل دو ماه حبس نموده و عنوان تبليغلت و جاسوسي بر عليه حکومت شوروي گذاشتند و محمد فتح الله يوف که رئيس محفل بود به همين بهانه زياده از سه ماه حبس کردند و همه اينها را همه مردم بدرستي مي،شناسند و ما چهارده نفر را هم مستنطق همه اعتراضات ديني ميکرد و ميخواستيم اگر مدعي گناهي نسبت به ما هست کار به عدلّيه واگذار شود و بعد از ختم استنطاقها در محبس ١۸ نوامبر ١۹٢۹ تگرافی به همين مقصود به محاضر عاليه حکومت شوروي مرکزي به مسکو کرديم و خواهش نموديم که کوپيه آن را به سفارت ايران برسانند لکن اداره سياسي آن را توقيف نمود به همچنين عريضه که از محبس راجع به اين قضيه به قونسول ايران در عشق آباد نوشتيم توقيف نمودند و در محبس چندين عريضه شخصي و عمومي راجع به بيگناهي خود به خود رئيس اداره سياسي داديم اعتنائي نشد و راجع به دادن اجازه ملاقات با اعضاي خانواده معامله قانوني با ما ننمودند و بعضي را تا آخرين روز ؟ از ملاقات محروم ساختند و فقط به يک مسئله تدليس آميز اين مستنطق اشاره ميشود که يکي از رفاي هم حبس آقا اشرف مصطفي بک اف را بعنوان استنطاق برد و شخص بربري قلندر نامي را که هويتش معلوم نيست و از مرض سفليس قريب به مردن بود و به عنوان جاسوسي محبوس بود با او روبرو کردند و آن بربري طبق دستور گفت من اشرف را ده سال قبل در قهوه خانه با منشي قونسول انگليس در حال صحبت ديدم و اين تدليس فقط براي مقتل ساختن آن بيچاره و ترفيع مقام و منصب مستنطق صورت گرفت. تدليس ديگر نامه که بعد از فوت آقا شيخ محمد علي خطاب به ابن اصدق عنوان کردند که مدتيست از دولت شوروي و جاسوسي کرد و در جواب استنطاق ها بعلت ندانستن زبان دخل و تصرفها کرد مثلاً از قول يکي از رفقاي ما محمودزاده نوشت که چون بهائيت ضد ظلم است لهذا با حکومت مخالف و ضد است و افراد ماها را در نيمه شب براي ايجاد رعب به استنطاق حاضر ميکرد قبل از تبعيد ما يک مقاله صرف بهتان بر عليه محفل روحاني عشق آباد در روزنامه محلي درج شد و علاوه بر تخويف و تعذيب جمع محبوسين قرب بيست نفر اعضاي عائله آنها را به اضطراب و صدمه انداختند مدت چهل سال مدرسه بهائيان عشق آباد دائر بود در ايام حبس ما آن را تصرف کردند و بهترين دفترخانه محفل هم در ايام حبس ضبط بعمل آمد و تقاضاي رسيدگي از محاضر عاليه

\-\-- صفحه ۸۹ \-\--

حکومت شوروي کردند چهارده نفر محبوسين مستخلص ايراني بهائي علي،آقا ستارزاده،کريم،اف, عبدالکريم باقرزاده, احمد نبيل زاده, حسن حسين زاده بشروئي, ميرزاجعفر هادي اف, حسين حسن زاده تمدن محمودزاه عباس احمد و نيز در اين سنه ميرزا رحيم کاظم زاده مراغه اي منشي محفل روحاني بادکوبه که از يک سال و نيم قبل چندين بار به کمپئو احضار و تهديدات و استنطاقات متنوعه به اين طريق رها شد که علي اکبر کمال اف به حيفا و انگلستان به دستور محفل رفت و مِسس شفلخر جاسوس انگليس،ها بود که به روسيه آمد و لجنه ها را بي اجازه حکومت تاسيس و انعقاد نيست و درخصوص پرتوي عريضه به حکومت مرکزي داديد و شکايت کرديد و آيا به خارج و شوقي افندي هم داديد و راجع به عبارت توقيع مبارک که غيوم مظلمه رفع خواهد شد و دانشمندان و خردمندان و سروران در ظل رايت ميثاق داخل خواهند شد و آنکه اطفال را در محيط شوروي به معبد نبايد برد و امثال ذلک و امرها شده بود که لجنه ها را تعطيل کند و اعانه ها از قفقاز براي مشرق الاذکار عشق آباد متروک شود جمعيت جوانان منحل و خردسالان قطعا جمع نشوند و از محفل روحاني استعفا بده و در امور اجتماعي اشتراک مکن و نطق در مجالس نده و بالجمله چون کاظم‏زاده اطاعت نکرد او را به حبس تاريک انداختند و مدت استنطاقات به آن کيفيت نزديک دو ماه بطول انجاميد تا به روز ششم اکتبر ١٣۰۷ تبعيد به بندر پهلوي کردند و او اهل مراغه بوده, فارسي و مقدمات عربيه را در وطن تکميل کرده و تقريباً به سال ١٣٢۸ ه. ق براي تکميل تحصيل عازم مشهد خراسان گرديد و در آنجا به يکي از مدارس قديمه ملاقات با آقا ميرزا غلامحسين بناني و آقا ميرزا محمد ثابت نمود که هم وطن و تازه بهائي بودند و به واسطهٴ آنها بهائي شد و از مسافرت و تحصيل صرف نظر کرد و به مشاغل اعمال بدني و دکانداري پرداخت و در سنين قبل از وقوع جنگ عمومي بنگاه کميسيون تجارت داشت و بعد از انقلاب روسيه سرمايه اش از دست رفت و ابتدا در تجارتخانه علي حسن اف و بالاخره در اداره نشريات دولت مصحح کتب شد و ضمناً بواسطه دانستن زبان و ادبيات ترکي مترجم الواح و آيات و يگانه ناطق بادکوبه بود و به خرج خود سفرهاي به نفع اين امر کرد و اخيراً که به گنجه رفت به قيد التزام عودتش دادند و حکومت او و ميرزا محمدخان پرتوي را که در بادکوبه به تمرکز يافته در قففاز و روسيه نشر نفحات اين امر مي،نمود گاه و بيگاه به اداره گ. پ. او (چکا) مي،طلبيدند و تهديد مي،نمودند که تحت اداره آنها باشند چه بسا همين،که از کار اداري فارغ ميشد مامورين چکا او را برده, حبس مي،کردند و او بهر نوع مي،شد به خانواده،اش خبري مي،رساند که مسرور باشيد و من در اين حبس مسرورم و کتاب امري مي،طلبيد و هنگاميکه در حبس بود نامه در آن خصوص به محفل نوشت و چون از حبس خلاصي يافت مراتب مذکوره بصورت شرح حال به محفل ابلاغ کرد و از ديگران نيز امثال شيخ احمد نبيل‏زاده و ميرزا منير نبيل‏زاده و ذبيح الله نامدار و غيرهم برهمين سياق مذکور به محفل مرکزي ايران مي،رسيد و تمامت آنها و نيز جوابي که از سفارت ايران در مسکو راجع به آن اوضاع رسيد به محضر مبارک حضرت ولي امرالله راپورت و عرض و تقديم گرديد و در همان احوال خبر رسيد که آقا ذبيح الله نامدار دو ماه است در مسکو توقيف مي،باشد و تقاضاي بذل مساعي گرديد و بالجمله بدين ترتيب تشکيلات امر بهائي در روسيه که اقلاً از حيث کثرت و نيروي معنوي درجه دوم بود و مؤسسات آن که داراي چندهزار جمعيت و جريده و معید و مدرسه و محافل و محفل ملي ترکمنستان و محفل ملي قفقازيه و روسيّه بود بکلي از ميان رفت و مشاهير حبس و توقيف در سيبری شده از ميان رفتند و افرادي به ايران برگشتند و اقل قليلي مستهلک و منحل در جامعه عموم ماندند و آثار متبرکه نيز از ميان مفقود گشت.

بيت بغداد

و در اين سال ١۹٢۹ نمره اول نشريه امريه عراق و بغداد است که از تاسيس محفل روحاني در ايام رضوان در حظيره القدس و قضيه بيت ذکر است که چون بعد از تصرف بدست غاصبين و اخراج

\-\-- صفحه ۹۰ \-\--

ساکنين قضيه تصرف به هيئت عصبهٴ امم مرکب و بيش از چهل دولت و از آن جمله حکومت ايران راجع شد و راي به الحاق بهائيين دادند, الحال مساعي فيمابين حکومت بريطاني و حکومت عراق مصروف براي قطع مرحله اخيره است که بيت به صاحب حق راجع گردد و مستر ميلز وکيل بهائي امريکائي فيمابين ژنو و لندن و پاريس و نيويورک و ارض مقدس مي،رود که اين قضيه مهمه تاريخيه را به پايان برساند و بيت مبارک را از چنگال غاصبين خلاص کند.

سومين انجمن شور روحاني ملي در طهران

در اين سال ١٣۰۸- ١۹٢۹ سومين انجمن شور روحاني ايران بر طبق مسئوليت محفل روحاني مرکزي که متحدالمال صادر کرده بود در تاريخ ۹ رضوان يعني دوشنبه ۹ ارديبشهت و ٢۹ آوريل با حضور پانزده نفر نمايندگان و تمام اعضاي محفل روحاني مرکزي تاسيس گشت و در ضمن ابلاغيه مبارکه واصله در اين سنه است :«اما درخصوص کراهت بين زوج و زوجه از هر طرف کراهت واقع حکم تربص جاري در اين مقام حقوق طرفين مساوي امتياز و ترجيحي نه.»

ارض اقدس در اين سال

حضرت ولي امرالله در اين سال از نهم جولاي تا ٢۵ نوامبر در مقرّ معهود اقامت فرمودند و اوقات را مستغرق در ترجمه کتاب ايقان به انگليسي نمودند و نيز قصر بهجي مقرّ عرش ابهيٰ که قريب پنج قست آن خريداري شده و تقريباً سُدسی در بيع ناقضين بود و از سال غروب شمس حقيقت ١۸۹٢ الي کنون در تصرف داشته, تعمير نکردند و بعضي از مواقع از قبيل دور بالا و مخصوصاً سقف خراب و مشرف به انهدام گرديد. حسب دستور از اقامت آنان خالي شد, که به جائي ديگر رفتند و شروع به بنائي و حجّاري و نقاشي شد که به احسن وجه ساخته و پرداخته باشد و چراغهاي برقي مي،خرند و نيز دستور به تعمير بيت اقامت ابهيٰ در عکا دادند و همچنين باغچه‏هاي دور روضه مقدسه ابهيٰ را توسعه داده جدار دور واقع در جوار برافکنده محوطه را ملحق به باغچه هاي اطراف نمودند و نيز طبقه علياي مقام اعلي را ساختند و راه پله ها را تا خيابان آلمانها توسعه داده و با اشجار و ازهار و چراغهاي برقي مطرز فرمودند و جلوي مقام را مشحون از اوراد و رياحين نمودند. اوضاع جلسات به شبهاي سه شنبه اجتماع رجال در بيت و روزهاي چهارشنبه اجتماع نسوان و عصرهاي يکشنبه در مسافرخانه جوار مقام اعلي. و زيارت برقرار و محفل روحاني در ليالي پنجشنبه انعقاد مي،گرديد و براي مساعدت به اتمام بناء مشرق الاذکار شيکاغو مبلغ نهصد پاوند و اضافه در حيفا جمع شده, به امريکا ارسال گرديد.

اقدامات در محفل طهران

ملاقات ميرزا عزيزالله خان ورقاء با تيمورتاش وزير دربار پهلوي درخصوص رفع سختيهاي بهائيان راجع به قيد مذهب بهائي در جدول مذهب سجل احوال که اين مظلومان حسب امريه مبارک و طبق صراحت و صداقت قيد مي،کردند و اولياء دولت نمي پذيرفتند شاه و وزير مذکور وعده دادند که قيد مذهب را اصلاً بردارند و هر کس در مذهب خود آزاد باشد و راجع به موضوع ثبت اسناد که بايستي صاحبان املاک و يا وکيل ثابت الوکاله ايشان در اداره ثبت اسناد حضور يابد و ناچار بايستي اين قانون را نسبت به املاک تعلق داده به حضرت ولي امرالله مرعي داشت لذا صورت وکالت نامه از طرف محفل تنظيم شد و به محضر مبارک رفت که مطابق آن مرقوم دادند و امضاء نمايند و به تصديق قونسولگري ايران رسانند و برگردانند.

\-\-- صفحه ۹١\-\--

اقدامات در امريکا

و در امريکا حسب صدور توقيعي اکيد شروع به جمع اعانات نمودند و قريب چهار صدهزار دلار گردآورده به بناء طبقه ديگر مشرق الاذکار پرداختند.

مس مارثاروت

امريکائيه شهيره ناشره نفحات الله مس مارثاروت که به نوع مذکور از حيفا حسب اذن حضرت ولي امرالله از طريق بغداد و خانقين محض تشويق بهائيان ايران وارد و نطق و سخنرانی و سير کرد از طريق بوشهر از ايران خارج رهسپار هند گرديد.

فتنه ها و سختيها براي بهائيان ايران

نيريز در ماه ذيحجه شيخ ابوالحسن کوهستاني برادر شيخ ذکريا معروف به خيال نيريز افتاد و روساء ادارات دولتي محل و اهالي گذاشته حرکت نمودند بهائيان هم جمعي اطراف شيراز دشتی و غيرهما فراري شدند و عدهٴ در خود نيريز پنهان گشتند تا در ۴ محرم شيخ جواد برادر شيخ ابوالحسن با جمعي از اشرار کوهستاني به نيريز وارد و با اشرار محلي همدست شده, بدواً به حيله آزادي بهائيان را اعلان کردند و لذا جمعي که در خود نيريز پنهان بودند, آشکار شدند و شيخ مذکور بعنوان مخارج اردو از عموم اهالي وجوهي دريافت کرد آنگاه به تحريک مفسدين و مجتهدين اسامي ٢۴ نفر بهائيان را اعلان کرده اجازه قتل داد و باينرو مبلغ زيادي تقلبي گرفت و نسبت به آنها که در نيريز نبودند, صورت خانه،ها را داده, مبلغ زيادي خواسته مامورين گذاشت که اگر ندهند خانه ها را خراب کنند و لذا مبالغ زيادي از منسوبانشان گرفتند و خانه ها را از خرابي حفظ کردند و اشرار از نقد و محصول زراعت مبالغ زيادي بردند, آنگاه حظيرةالقدس و عمارت باغ وحيدآباد را آتش زده, خراب نمودند و اثاثيه حظيرةالقدس را غارت کردند و بالاخره بناي اذيت و آزار گذاشته, انواع ستم مجري نمودند و زنان و اطفال صغير را ظلم و جفاي بسيار وارد آورده و حاجي علي بن حاجي صالح و حاجي صالح پسرش را در کوهستان نيريز که به يک فرسخي است پيدا کرده با پاي برهنه از خاک و خاشاک کشانيده وارد کردند و با شکنجه و عذاب مبلغ زيادي گرفتند و از کوچک و بزرگ تبري خواستند و همه استقامت ورزيدند و اين فتنه نيريز در سلسله فتن تاريخچه آنجا چهارمين فتنه محسوب است. سروستان و غيره اعداء به ارسال عرائض رئيس بهارلو را با سيصد سوار به سروستان وارد کردند که بيدرنگ چهارتن عضو محفل را بگرفت و بعد تيرباران و اعدام شد و سائر بهائيان فرار کردند و خانه حاجي عبدالغفار رئيس پست را که معبد مظلومان و خود حاجي رئيس محفل بود, خيال آتش زدن داشت ولي بالاخره با پول زياد و زحمت بسيار چهار محبوس مذکور مستخلص گشتند و ١٣ خانه اين طائفه غارت گرديد و به مسلمانان هم اذيت کردند, ولي خيلي کمتر بود.

در مروست فارس هم از شرارت و طغيان ايلات صدمات بسيار به بهائيان رسيد و هر چند دولت متمردين را متفرق ساخت ولي اشرار محل دست از شرارت نميکشيدند در توابع يزد نيز ستم و سختي بر اين فئه بسيار شد چنانچه در تفت معاندين دو تن از زنان زردشتي بهائي را به قصد قتل سخت مجروح ساختند و به بعضي خانه ها نيز در آن حدود ريختند و صدمه به زنها وارد کردند و در عزآباد و محمد آباد و اسفندآباد و انار همچنين بود و همه جا تجاوزات و فحاشي در کوچه و بازار رواج داشت و محفل مرکزي عريضه شکايت به وزارت داخله داد.

و در سنگسر حبيب الله خان فولادي حکمران با فتنه انگيزان معاند موافقت کرده کتاب رد و دشنام تاليف آواره آيتي را در مجامع و معابر عمومي مورد مطالعه و قرائت انام قرار داد و هاي و هوي و هيجان برانگيختند و محفل روحاني مراسله و مخابره با مرکز نمود تا مفتشي وارد شده کتب از مابين مردم مردم برگرفت و قيل و قال خاتمه يافت.

\-\-- صفحه ۹٢ \-\--

فتنه ها و سختي ها براي بهائيان روسيه

چنانچه ذکر شد چندي قبل فتح الله اف رئيس محفل روحاني عشق‏آباد را پس از چند ماه توقيف به ايران تبعيد کردند و خانواده اش بي‏سروسامان برجا ماندند و سپس ١۴ نفر از اعضاء محفل و وجوه بهائيان را که مطابق ميل آنان رفتار نکردند توقيف نمودند و نهايت تضييق و سختي بعمل آوردند و بطور کلي راه مکاتبه و مخابره براي بهائيان روسيه مسدود گرديد بنوعي که قادر بر تحرير يک کلمه درباره حکومت ؟ نبودند و بالاخره به اتهام دخالت در امور سياسي دو نفر از آن چهارده نفر را به ايران تبعيد و مابقي در حدودو تبعيد به سيبري شدند و همين نوع در بادکوبه نمودند که اخيراً رئيس و منشي محفل به دارالحکومه احضار و نوشته بدون امضاء و مهر به آنان داده مطالبي که خواستند نوشته و آنها را تکليف به امضاء کردند تا اجراء کنند و آنان حسب مشورت در محفل چنين جواب دادند که چون امضاء ندارد معلوم نيست که حکم کننده کيست لذا از قبول آن معذوريم و رئيس اداره که مسلمان بود بر ورقه چنين نوشت که ما اوامر حکومت را قبول نداريم و نميپذيريم و گفت اين را امضاء نمائيد و آنها جواب دادند که ما مطيع اوامر دولتيم درصورتيکه ورقه رسمي باشد و بدانيم که حکم کننده دولت است آن زمان فتح‏الله اف در طهران بود و به نوشتن عرضحالي بعنوان وزارت دربار مبادرت ميکرد و تفصيل اوضاع آنجا را نوشت که به محضر مبارک تقديم گرديد و مذکور غير مأخوذ در صورت عريضه محفل مرکزي به حضور مبارک حضرت ولي امرالله مورخ ١۷ مهرماه ١٣۰۸ و اکتبر ١۹٢۹ ميباشد و صورت عريضه شکايت از صدمات بهائيان در روسيه که در اين سال محفل مرکزي به وزارت جليله دربار پهلوي داد نيز تقديم گشت و در عريضه ذکر نه که در تصديق نامه به جوانان بهائي مستخرج از مدارس عاليه قيد مي،کنند که افکار و عقايد او اجنبي است و آنکه عده کثير از بهائيان اکنون در حبس و تهديد شديد گرفتار و متجاوز از ۸۰۰ نفر کودکان بي تحصيل اند چه بناها و موسساتي که متجاوز از يک کرور تومان خرج کردند, از تصرفشان در آوردند.

اوضاع بهائيان ترکيه

در ترکيه بنوعي که آورديم در سال 1928 مجامع بهائي با مراعات احتياط و غيررسمي موجود بود تا به سالي ديگر حسب امري که از حضرت ولي امرالله به محفل روحاني اسلامبول با بيست و پنج پاوند نقد رسيد کتاب بهاءالله و عصرجديد را مجدالدين بيک به ترکي ترجمه نمود و طبع کرده و ناچار مدير مطبعه مجلدي از آن به معارف و مجلدي به مدعي العمومي ومجلدي به اداره سياسي داد و چون منعی نرسيد, توزيع و نشر يافت تا آنکه در اين سال واقعه آطنه اتفاق افتاد و در اثناء واقعه تمامت نسخ کتاب مذکور را قبض و ضبط نمودند و از آن جمله پانصد و پانزده نسخه که نزد آيين يزدانی بود, همگي را قبض کردند و از آن پس به نوع غيررسمي نيز اجتماع بهائيان ميسر نگرديد چه دولت التزام گرفته تعقيب و مجازات مي،نمود.

چهارمين انجمن شوراي عمومي بهائيان ايران و محفل مرکزي

در سال ١٣۰۹ به ماه ارديبهشت و عيد رضوان با حضور ١۶ نفر نمايندگان قسمتهاي امري و اعضاء محفل روحاني مرکزي در حظيرةالقدس طهران چهارمين مجمع شور نمايندگان بهائي ايران منعقد و فاضل مازندراني از طرف محفل و عموم بهائيان طهران تبريک گفت و محفل ملي جديد منتخب گرديد که ١۹ نفر هيئت منتخبه درجه اول طهران مجتمع و اعضاي محفل جديد را به شرح ذيل انتخاب نمودند: ١- ميرزا ولي الله خان ورقاء, ٢- نورالدين خان فتح اعظم, ٣- ميرامين الله خان باقراف, ۴- ميرزا رحيم،خان ارجمند, ۵- سيف،الله خان مجيدي, ۶- ميرزا مسعود،خان وداد, ۷- ميرزا محمودخان بديعي, ۸- آقا سيد محسن اساسي, ۹- ميرزا شهريار مدير شرکت پارسيان و ورقاء رئيس و بديعي معاون و فتح اعظم منشي و وداد معاون و مجيدي به معاونت وداد ارشيويست ٢٣ لجنه براي انجام شعب خدمات امريه تاسيس گرديد.

\-\-- صفحه ۹٣ \-\--

تاريخ نبيل رزندي

در ١۰ نوامبر ١۹٣١ ابلاغيه از محضر حضرت ولي امرالله راجع به از طبع درآمدن تاريخ انگليسي نبيل زرندي در امريک که ترجمه فرمودند, رسيد و تشويق به آن نمودند.

عکس اماکن مُهِمِّه

در اين سال ١٣۰۹ مس افي بيکر استراليائيه بهائيه از حيفا به دستور حضرت ولي امر به ايران آمد و براي تاريخ نبيل از اماکن مُهِمِّه عکس برداشت.

قتل و غارت و تفرعات بهائيان ايران

در مازندران بختيار نام سارق در حدود هزارجريب به تحريک اعداء قنبرعلي نام پيرمرد بهائي گالش از اهل قريه رشمنگو \روشنکوه\ را گرفته پس از 24 ساعت توقيف در مقابل آتش افروخته بسيار زيادي بر زمين چهار ميخ کشيد چنانکه تمام اعضاي آن مظلوم بريان و سوخته گشت و بهائيان مطلع شده جسد نيم جانش را به منزل آوردند ولي پس از دو روز درگذشت و سارق مذکور به خانه آن مظلوم هم رفت و پسرش نورالله را بدست نياورد و فقط غارتي نمود و رفت**.**

آذربايجان

و در آذربايجان به قريه قره شيران از حدود اردبيل ساکنين قريه که ايل شاهسون اند در سال ١٣۰٢ بواسطه ميرزا اسکندر نامي مطلع از اين امر شده اند که او در قفقازيه فائز به ايمان بديع گشته بود و چون به قريه مذکور آمده, مخصوصاً بهمن خان طهماسبي از بيک زادگان قريه کمر به قتل او بست و تظاهر به مصاحبت با او نموده بناي معاشرت گذاشت و از همين طريق بهمن خود بهائي گرديد و اين نتيجه بزرگ از ورود اسکندر مذکور در آن قريه حاصل شد و اهالي همينکه ماجرا بدانسته عازم قتل اسکندر شدند و او گريخته به قفقازيه رفت و چندي بعد آن در مازندران به سختي تمام از اين جهان بگذشت و بهمن مذکور عده از اهالي قريه قريب به شصت نفر را به اين امر رهبري کرد و مخصوصاً برادران خود حسنخان و قره خان و شفيع خان و چند تن از بيک زادگان را در اين امر آورد سپس اهالي متعصب و جاهل به شدت برخاستند و بناي زجر و تعذيب بهائيان گذاشتند و صدمات گوناگون وارد کردند چنانکه نوبتي جمعي از آن مظلومان را که از طبقه زراع و رعيت بودند در شدت سرماي زمستان لخت و عريان در برف نگه داشتند و احوال بر اين منوال جريان داشت تا در سنه ١٣۰۹ مجتهد محل ميرفاضل نام محض آزارشان مهيا شد و با حاجي سطوة السلطنه حاکم و نصرالله خان و مجيدخان و غيرهما از رؤساء ايل و بيگ زادگان متفق شد عامه مردم را تحريک کرد تا زنهاي آنان را از خانه ها بيرون آورده تشويق و تحريص به ترک شوهرانشان نمودند و برخي به علت شدت وضع زنان در شاهسون تسليم شدند ولي جمعي استقامت ورزيدند و در خانه بهمن خان مذکور مجتمع و متحصن گشتند و ميرفاضل در يوم عيد فطر عامه را برانگيخت تا متفقاً به آن خانه هجوم بردند و به قصد قتل و غارت شدند و اتفاقاً شخصي از نظاميان در آنجا مهمان بود و به حمايت مظلومان برخاست و به نصيحت و تهديد آنان را متفرق ساخت آنگاه ميرفاضل با برخي از رؤساء محل به اردبيل رفت و جدّاً اخراج بهائيان را از قريه طلب کردند و دشمنان در قرينه شبانه گلوله تفنگ به قصد بهمن خان و تني از برادرزادگانش انداختند ولي به هيچ يک اصابت نکرد و روزي بعد بهمن خان هم براي شکايت به اردبيل رفت و تظلم نمود ولي حاکم و رؤساء به اشرار قريه سپردند که هرگونه صدمه و ضرر توانند بر آنان وارد کنند لاجرم اعدا با کمال اطمينان به هدم باغ و قطع اشجار و غارت اثاثيه ايشان پرداختند و آن مظلومان ناچار توسط محفل روحاني تبريز شکايت به اولياي دولت کردند و بعضي احکام

\-\-- صفحه ۹۴ \-\--

در رفع ظلمشان صادر گرديد ولي به واقع اجراء گذاشته نشد و بالاخره بهمن خان و برادرش حسن،خان را احضار کردند و سخت نمودند که يا ترک ايمان و عقيدت گويند و يا تمامت املاک و دارائي خود را در آن قريه بفروشند و از آنجا خارج گردند و آنان استقامت ورزيدند باز به محفل روحاني تبريز شکايت کردند و در پايان بهمن خان به طهران شتافت و با همه اقدامات که اين طايفه بر ايشان فراهم آوردند و ميرفاضل را همي از قريه قره شيران به اردبيل بردند, نتيجه عمليه حاصل نشد و بهمن خان مجبوراً مدتي طولاني دور از عائله در طهران بماند و برادران و دوستانش در تحت تعرضات دشمنان زيستند.

شدت تضييقات اين طايفه در روسيه

ميرزا رحيم کاظم زاده به محفل مرکزي نوشت که در بادکوبه آقا معصوم نبيل زاده منشي محفل روحاني و آقا اسدالله زرگراف رئيس محفل روحاني را به مدت سه سال حبس بريده از بادکوبه به داخله روسيه تبعيد کردند.

پنجمين انجمن شور ملّي بهائيان ايران و محفل مرکزي و اقدامات و واقعات مهمه

پنجمين انجمن نمايندگان اين امر در ايران در ۹ رضوان ارديبهشت ماه سنه ١٣١۰ در حظيرة القدس منعقد و از گيلان, آذربايجان, کرمانشاهان, يزد, همدان, ساري, کاشان, قزوين, زنجان, استرآباد, ملاير فارس و بنادر, خراسان, سنگسر, بندرجز, کرمان, اصفهان, عراق آباده که ١۸ قسمت است هفده نفر منتخب حاضر و اعضاي محفل روحاني طهران ميرزا ولي الله خان ورقاء, ميرزا سيف الله خان مجيدي, ميرزا نورالدين خان فتح اعظم, ميرزا جلال خان ذبيح, مير امين الله خان باقراف, آقا سيد محسن اساسي, آقا ميرزا شهريار پارسيان, آقا ميرزا محمودخان بديعي, آقا ميرزا مسعودخان وداد و در اين سال مراکز اقسام امري ايران که هر يک نقاط تابعه دارند ٢٢ قسمت حساب آوردند و در اين سال تصميم به ساختمان سالون حظيرةالقدس طهران با وجوه سي هزار تومان از طهران و بيست هزار تومان از اطراف گرفته شد که مجموعاً پنجاه هزار تومان بازديد, گرديد و شروع به ساختمان حظيرةالقدس نمودند و نيز در اين سال ميرزا عزيزالله خان بن ارشد ميرزاعلي،محمد خان ورقاء شهيد از بزرگان شهير اين طايفه که سالها در طهران مرجع کافي و فعال در مراجعه به اولياء امور و معاشر با بزرگان کشور و مصدر مهمي در انواع خدمات امريه بود, به سکته درگذشت. در عريضه محفل به محضر مبارک ذکر علي اکبرفروتن است که تحصيل در مدرسه عاليه مسکو کرد و دو سال است به ايران مهاجرت و به خدمات مشغول و در رضائيه نطق تربيّتی داد که در روزنامه محلي درج و در طهران به تنظيم دروس اخلاق نونهالان پرداخت و حال چون براي رياست عزيزالله خان مصباح در مدرسه تربيت دارند معاونی درست ميکنند محفل ميخواهد از وجود فروتن در آنجا استفاده شود.

و نيز عريضه در اين سنه ذکر بشارت تمام شدن تاريخي است که مشغول و ذکر آنکه فاضل مازندراني را متوقف در طهران و به نوشتن تاريخ امري دستور فرمود, رشحه از بيانات مبارکه حضرت ولي امرالله که در اوائل اين سنه صادر و محفل منتشر ساخت, چنين بود: قوله المنيع, " بشارت انعقاد پنجمين انجمن شور روحاني در مرکز آن اقليم مقدس و تصميمات متخذه کلّ علت فرح و ابتهاج قلوب گرديد اميد وطيد آنست که هيئت نمايندگان به کمال جد و سعي در قسمتهاي مختلفه آن اقليم انتخابات مليه را کما ينبغي و يليق فراهم آرند و در تکميل احصائيه همت بگمارند

\-\-- صفحه ۹۵ \-\--

تا اين مشروع جليل و امر خطير به کمال انتظام تاسيس و تشکيل گردد و موجبات تاسيسات بين المللي آتيه فراهم آيد و عزت جامعه و اقتدار کلمه در انظار آشنا و بيگانه جلوه محيرالعقول نمايد جناب اساسي زائر آستان مقدس بنده غيور فعال جانفشان جمال ابهيٰ, حامل بشارت کبري يعني تاسيس حظيرةالقدس جديد در آن موطن اصلی پس از طواف زيارت مقامات عليا به وطن مالوف مراجعت نمودند, قلوب و ارواح از اين خبر بهجت اثر مستبشر زيرا مُدُّل بر پيشرفت امر الهي در آن قطر کريم است و دليل ناطق بر شهامت و فتوت و جانفشاني و حسن اقدام جمهور مؤسسات و مومنين در آن سرزمين به حضرت امين امين سفارش مرقوم و ارسال شد که مبلغ هزار تومان في الفور تسليم آن محفل مقدس نمايند تا صرف اين مشروع عظيم گردد از عنايات متتابعه الهيّه اميد اين عبد چنانست که مقدمات تاسيس مشرق الاذکار نيز در عاصمه آن اقليم طبقاً لتعاليم الله و احکامه و اعزازاً لامره و شريعته به تدريج فراهم گردد و وعود صريحه که از فَم مُطَّهَر حضرت عبدالبهاء در اين خصوص صادر گشته باحسن مايمکن في الابداع تحقق يابد.

فِتَن و تعرُضات و آزار بهائيان ايران

**بيرجند**

در بيرجند فتنه در گرفت که بعضي از اين طائفه را دستگير و برخي فراري شدند و محفل مرکزي عريضه تظلم و شکايت به وزارت داخله داد.

آباده و اطراف

آباده و اطراف آتش فساد برافروخت ولي به اقدامات دولت خاتمه يافت.

**منشاد**

در منشاد جمعي از اشرار پرعناد آقا علي بن محسن از بهائيان آنجا را در صحرا به مزرعه اش گرفته دستهايش را بر عقب بسته و به قدري با چوب زدند که مشرف به هلاک شد آنگاه چوبي را به قوه فشار در مقعدش سپوختند و او مدهوش گرديد و يقين به هلاکش کردند و او را بر جاي گذاشته, بگذشتند و به عابري گفتند که با علي بن محسن بهائي چنين و چنان کرديم و او به بالين مظلوم رفت و نخست چوب را بيرون کشيد و دستهايش را بگشود و چون در او رمقي از حيات ديد, وي را بر پشت گرفته به خانه اش برد و از آنجائيکه مظلوم جواني به سنّ سي و قوي بنيه بود قدري قوت يافت و بعد از سه روز در مريضخانه بردند تا صحت حاصل کرده, بيرون آمد و در قريه گاوافشار از محال منشاد اهالي متعصب به مقابلت با بهائيان آنجا قيام کرده, گفتند که در اين قريه سه تن بهائي هستند و ما يکي از آنها را نخواهيم گذاشت که در محل ما بمانند و آن سه يکي آقا حسينعلي نجل استاد رضاي مسگر از بهائيان متقدم و ديگر آقا محمد جواني نوراني روحاني و سوم حاجي عباس بود و اين دو اخير چند سالي که وارد ايمان به اين امر شدند به کمال انجذاب با اهالي گفتگو درخصوص اين امر نموده, تبليغ مي،کردند و در سال قبل جمعي از اشرار محل حاجي عباس مذکور را گرفته ضرب و اذيت شديد وارد آوردند و در اين سال او را چند بار پياپي دچار کرده به قصد اهلاک همي زدند و به صدد قتل وي بودند و آقا محمد مذکور را نيز به همين طريق ضربات کثيره وارد نمودند پس آن دو ناچار شبانه از آن قريه به منشاد گريختند و در آنجا به موجب صلاحديد محفل روحاني آقا محمود ريئس تلفون که از بهائيان شهر بود صورت تلفون را که بنا بود به اداره امنيه نمايند به گاوافشار برده به اهالي ارائه داده وگفت هرگاه با آن بهائيآن مظلوم شهر به رفق و ملاطفت رفتار نکنند ناچار به امنيه اخبار کرده آن ظالمين مورد جزاء و جريمه خواهند شد و نيز آقا علي اکبر شريف الاطباء که طبيب آن حدود است به موجب دستور نزد اهالي آنان را به نصيحت و انذار متنبه ساخت تا تعرض به آن مظلومان ننمايند و آنان به قريه عودت نمودند.

\-\-- صفحه ۹۶ \-\--

و نيز در اين سنه چند تن از اين طائفه از اعضاء معارف را در ولايات به جرم بهائي بودن از شغل منفصل کردند و نيز در اين سال چون کتب مهاجرين بهائي از عشق آباد در گمرک ايران ضبط شد صاحبان کتب سعي مي،کردند که استرداد کنند ولي به آنها جواب داده شد که دستور قطعي دولت است کتب به محل اُولي خود (عشق آباد) عودت داده شود.

واقعات کشورهاي ديگر

در اين سال در انگلستان مس اتل روزنبرگ اولين مومنه لندن که به سن ۴١ سالگي در تاريخ ١۸۹۹ فائز به ايمان بهائي گرديد و چند سفر به ارض مقدس تشرف جست و به هدف تبليغ اسفار متعدده در انگلستان و امريکا نمود و در تصحيح ترجمه مفاوضات به انگليزي که به سال ١۹۰۵ صورت مي،گرفت معاونت کرد و خطابهاي بسيار از حضرت عبدالبهاء براي او صدور يافت و به صنعت نقاشي اشتغال مي،نمود عاقبت در ١۷ نوامبر به سن ۷٢ سالگي در لندن درگذشت و نيز در اين سال مجمع شور عمومي بهائيان امريکا در شيکاغو انعقاد يافت و مجلد سوم کتاب عالم بهائي را نشر دادند و طبع کتاب تاريخ نبيل را که قريباً انجام ميگرفت, اعلان نمودند.

تاکيدات اکيده در تکميل انتخابات در تشکيلات

ابلاغيه محفل روحاني مرکزي ايران چنين بود و از جمله اراده متعاليه و تاکيدات مطاعه مبارکه اين است که در ايام رضوان بايد به کمال روح و ريحان انتخابات محافل روحانيه علي الخصوص انتخاب محفل طهران که مُنتَخَب مُنتَخبين اند اجراء گردد و کل از رجال و نساء آن مدينه در انتخابات من دون استثناء مشارکت نمايند و بسيار دقت و همت کنند که درجه اول انتخاب يعني انتخاب هيئت وکلا که محفل طهران را رأساً انتخاب مي،نمايند در کمال انتظام و اتقان و سکون و جديت و نشاط اتمام پذيرد و کلّ بدانند که انتخاب در درجه اوّل و ثاني سرّي و آزاد است, حتي اطلاع زوج بر کيفيت انتخاب و رأي زوجه جائز نه و همچنين مابين افراد يک خانواده امر انتخاب بايد مکتوم باشد. ابداء رأي و تصريح اسم بهيچوجه جائز نه و البته بايد از دسائس و مفاسد و مکاره سياسيون اجتناب نمايند و با توجهي تام و نيتّي خالص و روحي آزاد و قلبي فارغ اقدام نمايند والاّ نتيجه هرج و مرج است و مشاکل عظيمه توليد گردد و هجوم دشمنان بيشتر شود و نواياي مبارکه تحقق نجويد و تاسيسات مهمه آتيه معوق و معطل ماند قسمتي از ابلاغيه مبارکه که از يراعه فضل و احسان مولاي حنون ارواحنا فداه به افتخار محفل روحاني اخيراً شرف نزول يافته جهت اطلاع احباي الهي فوقاً درج, اميدوار است که ياران عزيز بر طبق اوامررحمانيّه و اکيده در ايفاء اين فرايضه حتميه روحانيه جهت جهيد مبذول دارند و قصور و فتور را مخالف رضاي محبوب دانند منشي محفل روحاني مرکزي مسعود وداد تاريخ ١١ اسفند ١٣١۰ و در عريضه محفل روحاني طهران مورخ ٢۴ بهمن ١٣١۰ به محضر مبارک حضرت ولي امرالله است, "يا سيدنا العظيم و مولانا الکريم ابلاغيه مورخ ١۷ شهرالشرف زيارت راجع به تاسيس محفل ملي وجوب و لزوميت تاسيس آن را محفل روحاني از قبل و بعد به عموم احباي الهي و محافل مقدسه گوشزد نمود و متحدالمال عديده به ولايات ارسال داشته در نتيجه صورت احصائيه که نسبتاً کاملتر از احصائيه سابق مي،باشد, تقديم حضور مبارک مي،گردد براي تهيه و تکميل احصائيه نمونه ورقه ارسالي حضور مبارک که انتشار آن را تصويب فرموده اند, سريعاً طبع و در مرکز و ولايات بين عموم ياران توزيع خواهد شد چون در سال جاري موجبات و مقدمات ملازمه تاسيس محفل ملي فراهم نبود لذا از طرف محفل روحاني به دعوت نمايندگان مراکز قسمتهاي امري جهت تشکيل ششمين انجمن شور روحاني اقدام بعمل آمد, راجع به دخول کتب امريه به ايران چندين نوبت در اين موضوع به آقاي رئيس الوزراء عريضه عرض شده تاکنون نتيجه مطلوبه حاصل نشده, مجدداً اقدامات سابقه تعقيب خواهد شد راجع به وضع نظامنامه ملي بهائي ايران مطابق اصول و فرم دستور نظامنامه بهائي امريکا که در کتاب عالم بهائي درج و منتشر گرديد و تقديم آن به حکومت و تحصيل اعتبارنامه رسمي محفل روحاني لجنه مخصوصي از چند نفر وجوه احبا که صالح انجام اين خدمت مي،دانست انتخاب نموده,

\-\-- صفحه ۹۷ \-\--

حسب الامر لازمه تاکيد در تسريع انجام اين مقصد مهم اصلي بعمل خواهد آمد راجع به تاسيس اوقاف ملي بهائي فعلاً لجنه مستقلات امري قدم به قدم براي نيل به اين مقصود پيش مي،رود نظر به اينکه مسموع گرديد که دولت در آتيه اوقاف مملکتي را به منظور معيني تحت نظر خواهد گرفت فعلاً تا حصول اطلاع صحيح کامل از بعضي اقدامات رسمی خودداري خواهد شد راجع به انتشار منتخبات احکام منصوصهٴٴ کتاب اقدس و تاسيس محکمه شرعي بهائي حسب الامر اقدس اقدام لازم از مراجعه به وزارت عدليه بعمل خواهد آمد راجع به کتاب تاريخ امر که در امريک طبع مي،شود سابق که ابلاغيه در اين خصوص زيارت شد فوراً محفل براي اطلاع و تشويق احبا براي خريداري آن ابلاغيه مبارک را جهت انتشار در مرکز و ولايات به طبع رسانيد و به نتيجه مطبوع تقديم آستان مقدس مي،شود براي تحصيل اجازه ورود کتب امريه عموماً و کتاب مذکور و سالنامه مطبوع امريک خصوصاً اقدامات مستمره خواهد شد, کتب سالنامه تاکنون بعنوان افراد احبا خواسته شده و برحسب دستور مبارک فعلاً نيز بعنوان افراد خواسته خواهد شد حسب الامر اقدس نظامنامه ملي بهائي ايران به تمامها مطابق نظامنامه بهائي منتشره در مصر تقديم حضور مبارک خواهد شد راجع به امر انتخابات محافل روحانيه و محفل روحاني طهران که اراده متعاليه آن مولاي حنون بر اين مي،باشد که در يوم رضوان با کمال روح و ريحان اجرا گردد سال گذشته از طرف محفل روحاني مساعي لازمه بعمل آمد که عموماً اشتراک در ابداء رأي نمايند در سال جاري نيز علاوه بر طبع و انتشار ابلاغيه مبارک بين عموم ياران اهتمام کامل نيز به عمل خواهد آمد, در اين مقام طرز انتخابات محفل روحاني طهران که در سنوات گذشته معمول بوده به عرض مبارک مي،رسد, همه ساله در عشر آخر فروردين محفل روحاني طهران به انتخاب يک عده از احبا مرکب از رجال و نساء که عده آنها بالغ به چهل نفر مي،شود, مبادرت مي،نمايد. اين هيئت در نقاط مختلفه شهر براي نظارت در امر انتخابات اجلاس نموده و اوراق آراء احبا را اخذ نموده در صندوق مخصوص مي،گذارند و در شب اول رضوان ١۹ نفر منتخبين درجه اول معلوم و نه نفر اعضاء محفل روحاني را انتخاب مي،نمايند. در انتخاب هيئت نظار اين نکته رعايت مي،شود که نفوس محترمه که از هر حيث مورد اعتماد احبا مي،باشند و همچنين اشخاص که ممکن است نظريه انتقاد در جريان انتخابات داشته باشند جزء هيئت نظار مي،شوند در ظل عون و صون آن قائد آسماني و تصميمات و انذاراتي که فرموده اند, اميدواريم دسائس و مفاسد و مکاره سياسيون در امور اجتماعي و روحاني اين ملت راه نيابد. راجع به تجديد مخابره با اولياي امور در شئون امريه بطوريکه در عريضه تقديمي ماه قبل به عرض رسيده بود مجدداً از ظرف محفل شرحي به مقام رياست وزراء و وزارت عدليه و وزارت معارف عرض و نسبت بازرسی مطبوعات بهائي و جلوگيري از نگارشات آواره و نيکو و رفع مشکلات امر ازدواج و جلوگيري از تعديات بعضي مامورين مغرض دولت که درباره نقاط مملکتي نسبت به احبا معمول مي،شود و تقاضاي مساعدت و اقدام شد و در پايان معروضه آقايان رئيس الوزراء و وزير معارف اشاره شده بود که اگر انجام مستدعيات محفل روحاني را محتاج يا موکول به استيذان از ساحت منيع ملوکانه مي،دانند, اشعار دارند که محفل روحاني از مقام امنع اعليحضرت همايوني خلدالله ملکه مستقيماً انجام مستدعيات خود را خواستار شوند آقاي رئيس الوزراء پس از ملاحظهٴٴ مراسله محفل به آقاي ميرامين الله خمسی که حامل مکتوب بوده اند اشعار مي،دارند که مراتب را به عرض اعليحضرت همايوني خواهند رساند آقايان وزير عدليه و معارف تاکنون جوابي مرقوم نداشته،اند که لزوماً بايد مطالبه جواب نمود حسب الامر مطاع مقدس عنوان کتبي و تلگرافي محفل روحاني طهران و محافل روحانيه مراکز قسمتها منظماً انقياد حضور مبارک ميگردد و نيز کارنامه و سابقه محفل روحاني طهران ميرزاعلي اکبرخان روحاني ميلاني محب السلطان که به سفر زيارت به ارض اقدس بود از حيفا در ارديبهشت ١٣۰۹ موشح به امضاء مبارک خطاب به محفل است, فرمودند از محفل روحاني طهران مکتوبي رسيد که در آن اظهار ميل به تاسيس محفل ملی نموده،اند که قصد و نيّت بسيار محبوب و مقبول است ولکن انجامش خيلي مشکل است بايد نمايندگان انجمن شورای روحاني در اين سنه با اعضاي محفل روحاني مرکزي

\-\-- صفحه ۹۸ \-\--

در اين موضوع مهم مذاکره و مشاوره نمايند و در رفع موانع و مشکلات و تسهيل وسائل نيل به اين مقصود تبادل آراء کنند و اين نکات را مراعات نمايند. اولاً احصائيه صحيحي درحدود امکان از عموم احباي ايران رجالاً و نساء تهيه و نزد من بفرستند تا من به نسبت تعداد احباي هر قسمت و مرکز امري وکلائي معين کنم که عده مجموع وکلاي احباي ايران نود و پنج نفر باشد و نزد محفل مرکزي بفرستم و محفل مرکزي عده وکلاي هر قسمت را به آن قسمت ابلاغ نمايد تا عموم افراد احبا رجالاً و نساءً (نه محفل روحاني محلي) وکلاي خود را از نفوسي که از هر حيث ممتاز و صلاحيت اين مقام را دارند انتخاب نمايند ثانياً بايد تمام وکلا که عددشان ۹۵ نفر است در ايام رضوان در مرکز حاضر شوند و نه نفر از بين عموم بهائيان ايران که از هر حيث ممتاز و صلاحيت اين مقام ارجمند را که عبارت از عضويت محفل ملّي باشد, داشته باشد, انتخاب نمايند. ثالثاً بايد سعي نمايند که در ماه اقلاً يک مرتبه اين نه نفر در نقطه،ای حاضر و مجتمع شده در پيشرفت امورات امريه از هر حيث مذاکره و مشورت نمايند, چه که جوهر مقصود اجتماع اين نفوس مخلصهٴٴ در يک محل براي تنظيم و پيشرفت امورات امريه است و اگر خداي نخواسته في الجمله تهاون و سستي مشاهده شود اسباب وهن کلي خواهد بود بايد نهايت سعي را در حضور خود مبذول دارند آنچه تصميم مي،گيرند در اجراء و تنفيذش بکوشند. لازم است نمايندگان محترم تمام اين نکات را قبلا مراعات نمايند و مذاکره کنند و ببينند اولاً اجتماع ۹۵ نفر در يک محل ممکن است؟ اسباب خيال دولت يا باعث هيجان مفسدين نخواهد شد؟ پس از غور برسي و رفع مشکلات و موانع و تسهيل لوازم تاسيس محفل ملي مطالب را مفصلاً مشروعاً براي من بنويسند تا دستورالعمل فرستاده شود. ايضاً فرمودند: بنويس عکس نمايندگان و اعضاي محفل مرکزي را متفقاً بدون اينکه يک نفر ديگر داخل آنها باشد برداشته, سريعاً براي من بفرستند يعني تا آخر ارديبهشت به اينجا مي،رسد که براي درج در سالنامه بهائي به امريکا بفرستم. ايضاً فرمودند: اسامي مراکز امريه و توابع هر محل را با کمال صراحت و با اعراب که درست خوانده شود بنويسند و با عکس اعضاء انجمن براي من بفرستند که آن هم براي درج در سالنامه لازم است ..... از ورقهٴ اخبار امري سؤال فرمودند, عرض کردم به موجب تصميم انجمن خيال دارند مجله امريه طبع نمايند و منتشر کنند فرمودند مجله براي درج مقالات عليه امريه است و ورقه اخبار براي انتشار وقايع يوميه و شهريه محفل مرکزي بايد هم ورقه اخبار داشته باشد و هم مجله مثل امريکا و آلمان انتشار اخبار مهمتر است و بايد همه ماهه منتشر شود و اگر وسائل طبع مجله هم فراهم شود به طبع آن هم اقدام نمايند و بايد مجله به شراکت و مساعدت جميع نويسندگان بهائي ايران باشد که کل مقالات مفيده در هر موضوعي نوشته و در مجله درج نمايند.

ششمين انجمن شور روحاني ملي در ايران

اعضاء محفل روحاني مرکزي جديد ايران: ۱- ميرزا ولي الله خان ورقاء,۲- شعاع الله خان علائي,

۳- ميرزا احمدخان يزداني,۴- ميرزاعلي اکبرخان روحاني, ۵- آقا سيدمحسن اساسي,۶- دکتر يونس خان افروخته, ۷- ميرزاسيف الله خان مجيدي, ۸- رحمت الله خان علائي,۹- ميرزا مسعود خان وداد, و ورقاء رئيس و مجيدي معاون و علي اکبرخان روحاني منشي و روح الله روحاني معاون و خلاصهٴٴ نويس و ميرزاعبدالله خرسند و ميرزا جلال ارجمند ضبّاط و آدرس منشي کافي السابق و نوروز اين سنه مطابق چهارشنبه ۵ ذيحجه اتفاق افتاد.

مسيس کيث رانسوم کهلر

در تيرماه اين سال ١٣١١ شمسی, مسيس کيث رانسوم کهلر امريکائيه جليله فعاله به طهران ورود کرده و دستور از حضرت ولي امرالله و نمايندگي از محفل ملي امريکا داشت که با دولت ايران براي اجازه آزادي انتشار آثار بهائي مذاکره نمايد و با فعاليت تام با وسائل ممکنه داخل در اين صحبت شد و خواست همراه سفير امريکا به حضور شاه رسد,

\-\-- صفحه ۹۹ \-\--

سفير نپذيرفت و خواست به واسطه تيمورتاش پيشکار همايوني به اين مقصد رسد و او مرافقت نکرد ولي مذاکراتشان پيشروي حاصل نمود تا آنکه تيمورتاش در جواب سؤال وي گفت اين مطلب را تمام شده بدان و به امريکا اطلاع بده و صريح تلگراف مبارک حضرت ولي امرالله مورخ ١۸ ژانويه ١۹٣٢ به محفل ملي امريکا است, مقتضي است سريعاً توسط محفل طهران دو مراسله به دولت ايران و شاه ارسال و درضمن آن از طرف بهائيان امريکا مراتب قدرداني کامل ايشانرا برای اطلاعات مفيد و بر ميل اظهار و روابط معنوي موجوده فيمابين دو مملکت را تشريح و تبيين و قبلاً تقاضا نمائيد موانع راجع به ورود کتب بهائي را مرتفع سازند و مخصوصاً اهميت اخلاقي کتب مزبور را خاطرنشان و کتاب نبيل و عالم بهائي را نيز قيد نمائيد. شوقي ) و در عريضه محفل روحاني مرکزي ايران به تيمورتاش عبارت چنين بود که همه و همه جا به انتظار وعده آزادي کتب بهائي که به مسيس رانسوم کهلر امريکائي داديد هستيم و هستند و به اين طريق مراسلات آن محفل در اين سال با وزير دربار پهلوي و خواستاري اجازه ورود کتاب دکتر اسلمنت و اجازه مطبعه بهائي يا طبع کتب بهائي در مطبعه با نظر دولت مستمر بود حتي در نامه محفل مرکزي عراق به محفل مرکزي ايران مورخ ١۴ کانون ثاني ١۹٣٣ درج بود حسب الامر مبارک حضرت ولي امرالله ارواحنا لاحبائه الفداء در چند ماه قبل يک تلگراف تشکري به وزير دربار تقديم شد از جهت آنکه منع از وصول کتابهاي امري را رفع نموده است, حال رجا ميشود سير اين قضيه را مرقوم نمائيد.

امور جاريه به وسيله محفل مرکزي ايران

تلگراف مبارک حضرت ولي امرالله راجع به بناي حظيرةالقدس طهران پارسيان روحاني طهران تکميل بناي حظيرةالقدس بطور مناسب نهايت درجه لازم , علاوه بر وجوه جمع کردند و منتظر دستور نباشند و نيز به موجب تلگراف مبارک مساعدت به مسيس کهلر در گرفتن اجازه از دولت براي ورود سيصد جلد کتاب بهاءالله و عصرجديد مي،باشد. ديگر سفرهاي مسيس کهلر در اقسام کشور ايران با همراهي و مترجمي وحيد کشفي, ديگر محض اجراء امريه مبارک زمين حديقه براي بناء مشرق الاذکار درنظر گرفته شد و وجوهي اسم نويسي گرديد ديگر اقدامات آقا سيد محسن اساسي به همراهي ميرزافضل الله خان نظام الممالک برادر زادهٴٴٴ حضرت بهاءالله براي سدبندي از سيل و طغيان آب در تاکر نور, ديگر کتاب تاريخ ظهورالحق و مساعدت محفل و خبردادنش به حضور مبارک, ديگر تياتری که بنا بود در ايران بدهند چون قسمتي از آن نمايش به ضرر اين امر بود با موافقت نظميه حذف گرديد و فهرست مختصری از خلاصهٴٴ اقدامات و مراسلات مهمه محفل مرکزي ايران از سال ١٣١۰ به بعد چنين بود به هيئت وزراء راجع به آزادي مطبوعات بهائي به وزارت معارف براي جلوگيري از نشريات آواره و تقاضاي اجازه طبع کتب بهائي از رياست وزراء در باره توقيف کتب بهائي و در باب نشريات ضد بهائي و براي رفع مشکلات عقدنامه بهائي به وزير دربار براي آزادي مطبوعات بهائي و آزادي ورود کتب بهائي و عريضه از محفل ملي امريکا به رئيس‏الوزراء درخصوص آزادي مطبوعات و کتب بهائي و عريضه به شاه و وزير عدليه راجع به مشکلات عقد بهائي و نيز عريضه آن محفل به شاه و معرفي مسيس رانسوم کهلر مورخ ١۰ ژوئن ١۹٣٣ و نيز عريضه آن محفل راجع به آزادي کتب و تضييقات مدارس بهائي.

\-\-- صفحه ١۰۰ \-\--

تضييقات اين طائفه در بلاد ايران

در اين سال در قسمت بختياري سختيها از حکومت بختياري بر مهدي،خان مشارق شاعر معروف بهائي روي داد که پيوسته تظلمات بواسطه محفل مرکزي ايران همي کرد و هم در قراي آذربايجان سختي براي اين فئه بود که از محفل مرکزي همی استمداد و دادرسي ميجستند و نيز شکايتهاي پي در پي از بهائيان بلاد ايران از جهت پذيرفته نشدن قباله ازدواج بهائي در ادارات مرجوعه مرتفع و متتابع بود و نيز در سنگسر فتنه برخاست که سه نفر بهائي را دستگير کرده و به مسجد کشيدند و اين از آن شد که ميرزاعبدالله مطلق از مبلغين در مجلس تذکر بهائي که جزوه قرآن به ميان بود آن را برداشته به کناري گذاشت گفت دوره آن گذشت و اين عصر دوره بالغهٴ بديعه ميباشد.

ارتفاع اين امر در کشورهاي ديگر

در اين سال دفتر بين المللي بهائي در ژنو بواسطه بهائيان امريکا برقرار گرديد که بهمين عنوان مذکور مراسله ميکرد و در بيروت انتخابات و محفل برقرار بود که مراسله به محفل مرکزي ايران مي،نمود و نامه نشريه محفل پونه هندوستان متضمن خدمات بهائيان آنجا ميرسيد.

تضييقات بهائيان ترکيه

و در اين سال ١٣١١ ش ١۹٣٣ م در اسلامبول و آدنه جمعي از بهائيان را حکومت ترکيه از نقطه نظر سياسي گرفته محبوس داشت و کتب شان را هم قبض نمود و همچنين در عتاب نمودند و صورت تلگراف مبارک حضرت ولي امرالله در اين خصوص به محفل مرکزي ايران چنين بود روحاني پارسيان طهران تاکيد مي،شود اظهارات رسمي در موضوع بهائيان اسلامبول و آدنا که متهم به عناوين سياسي شده اند با سفير کبير ترکيه به عمل آيد و لذا محفل مرکزي نامه به نماينده سفير کبير فرستاد که بهائيان در امور سياسيه مداخله ندارند.

فاجعه صعود حضرت ورقهٴ مبارکهٴ عليا

و حادثه عظيمه اين سنه فاجعه صعود حضرت ورقه عليا از اين عالم ادني بود که در ١۵ ژوئيه ١۹٣٢ مطابق ٢۴ تير ١٣١١ اتفاق افتاد و خبر آن تلگرافاً به ايران رسيد و صورت تلگراف مبارک چنين بود: مورخه ١۵ ژوئيه ١۹٣٢ روحاني پارسيان طهران ورقه عليا بقية البهاء و وديعته از افق بقعه نوراء متواري و به سدرة المنتهي متصاعد و در اعليٰ غرف جنان بر مسند عزّ بقا متّکي, چشم اهل بهاء گريان است و قلوب اهل وفا سوزان, صبر و شکيب صفت ياران راستان است و تسليم و رضا از شيم خاصان و مقرّبان, اعياد و جشنهاي امريه اعزازاً لمقامها المحمود مدت نه ماه در شرق و غرب عالم بهائي بالکليّته موقوف هيکل نازنينش در بقعه مرتفعه جوار مقام بهاء استقرار يافت. شوقي- و سپس ورقه نشريه ماهيانه محفل روحاني حيفا واصل شد و اين جمل در آن مندرج بود: " نه شبانه روز آن هيکل روحا در بستر بيارميد و حرارت تب از جسم لطيفش منقطع نگشت و هر لحظهٴٴ و آن که آن دو چشم نازنين را باز مي،فرمود با دو لب شيرين چون غنچه خندان تبسم کنان بمَن حولّ فراشِها من الورقات و الطائفات مي،فرمود سلام و تکبير مرا به احباء برسانيد, خسته شديد, زحمت مي،کشيد, راحت نمائيد. ظهور اين رأفت و حضور عاطفت مانند آتشي سوزان خرمن جانها را مي،گداخت و بنياد وجود را متزلزل و منهدم مي،ساخت تا آنکه در شب جمعه ٢ شهر الکلمات ۸۹ بهائي مطابق ١۵ جولاي ١۹٣٢ ميلادي و ١١

\-\-- صفحه ١۰١ \-\--

ربيع الاول ١٣۵١ قمري ساعت يک بعد از نصف شب صاعقه قضا نازل ونائره بلا مشتعل و محشرکبری برپا و نحيب بکاء مرتفع گشت در ايام نقاهت و در حين صعود آن روح الارواح قدسي مخابرات تلغرافيه وجود اقدس از مقر تابستاني متواصل و دستورات و تعاليم مبارکه براي تجهيز و احتفال جسد شريف متتابعاً وارد و از جمله مضمون اين تلغراف صادره از ساحت اقدس در اينجا درج مي،شود: " احبا از قبل من نه روز در عصر مرقد مطهر حضرت ورقه عليا حاضر شده, مناجات تلاوت نمايند از طرف عائله مبارکه و عموم بهائيان اوراق اعلان و دعوت به زبان عربي و انگليسي طبع و در بين حکام و مامورين و اعيان و ارباب جرائد از کليمي و مسيحي و اسلام توزيع شد و در روز شانزدهم ماه جولاي ساعت چهار بعدازظهر بعد از اجراي مراسم بهائي جمّ غفيري از يار و اغيار عرش مبارک آن مظلومه آفاق با احتفال مهيب در کمال عظمت و جلال و وقار از بيت مبارک حرکت دادند بر سر و دست و شانه ماشياً باکياً به مقام اعلي مشرف و بعد از تلاوت مناجات و طواف در موقع مخصوص در طرف شرق تقريباً دويست متر فاصله از مقام اعلي که وجود اقدس آن نقطه را معين فرموده بودند, آن وديعه رحمانيه با عبرات عيون و زفرات قلوب به مرقد مطهرش سپرده و جبين به خاک مطهرش نهاده گشت و بر حسب امر مبارک احباء هر عصر به مرقد مطهر حاضر و به مناجات مشغول. انتهي. و در ورقه مذکوره سواد دو لوح امنع اقدس از جمال قدم جلّ ذکره الاعظم بنام حضرت ورقه مبارکه عليا درج بود " اين است صورت آن اعظم: "يا ايتها الورقه المبارکه النوراء غنّي و تغنّي علي افنان دوحة البهاء هذه الکلمه العليا انه لا اله الاّ هو رب الاخره و الاوليٰ قد جعلناک من خيرة الاماء و اعطيناک مقاماً لدي الوجه الذي ماسبقته النساء کذلک فضّلناک و قدّمناک فضلاً من لدن مالک العرش و الثري قد خلقنا عينک لمشاهدة انوار وجهي و لذلک الاستماع آياتي و هيکلک للقيام لدي العرش ان اشکري ربک مولي للوري ما احلی شهادة السدرة لورقها الدوحة الاحديه لثمرتها بذکري ايّاها تضوح رائحة الملک طوبي لمن وجد و قال لک الحمد يا ربي البهي الابهيٰ و مااحلي حضورک لدي الوجه و نظر اليک و عنايتي اليک و فضلي عليک و ذکري ايّاک في هذا اللوح الذي جعلناه آية عنايتي لک في السرّ و الاجهار. هوالباقي کتاب من لدنا للّتي سمعت و فازت و انّها تورّقت من هذا الاصل القديم ظهرت باسمي و فراقت رضائي المقدس البديع مستعيناها مرةً من في الاحلي و اخري کوثر العزيز اللميع عليها بهائي و عرف قميصي المنير." و در شماره ۷١ سال ٢۹ جريده النفير در حيفا در شرح حيات آن حضرت و واقعه صعود و رثاء چنين مندرج بود: " المرحومه بهيّه خانم مشهد تشييع جنازتها لقد کان يوم السَبت الواقع في ١۶ تموز سنه ١۹٣٢ من الايام المشهورة التي فلما شهدتها مدينة حيفا في ما خبر من الارنان الامر هو اليوم الذي فيه احتفل به تشييع جثمان شقيقة ساکن الجنان عبدالبهاء عباس السيده البارة المتقيّة بهيه خانم التي استاثرت بها رحمة الله في ١۵ تموز الساعة الواحدة بعد منتصف الليل فلم تازف الساعة الرابعه و النصف من بعد ظهر يوم السبت حتی غبت قائمه دارالضيافة البهائيه بوفود المشيدين من عيون و وجوه مدينه حيفا و سائرالمدن الفلسطينيه و کان بينهم سعادة المسترليز؟ مساعد حاکم القاطعة و سعادة رئيس البلدية و اعضاء المجلس البلديه و کبار رجال ؟لقانون و عظام التجار ؟ در مطاکين ...اعيان لمدينة فکانت رؤوس مطرفة و عيون مفرورقة بالدموع و قلوب مکاعوته من الالم و بطون تليّت صلوة الميت مع الفقيدة اخرجت الجنازة من دار عبدالبهاء عباس محمولة علي الاکتاف و محاطة بالعيون الدامعة و محفوقته بالقلوب الحزينة فتقدم الموکب العافل فی جلال و وقار يسير ورائه المشهيون صامتين کانّ علی زواتهم الطير و تليهم سيارات تناجز الماة و صعدوا بالجنازة الي مقام عباس افندي

\-\-- صفحه ١۰١ \-\--

الکائن في صفح جبل الکرمل حيث ادخلت و صلّي عليها و کان المصوترون يلتقطون منوراً للجنازة بين وقت و آخر و بعد تلاوة الصلوات اخرجت من المقام اخذت الي الضّريح الذي بني لها خصيصاً في صفح جبل الکرمل علي مقربة من هناک و تليت عليها الصلوات ثانية ثمّ اودعت مقرّها الابدي بين عويل الرجال و نواح النساء و بکاء الاطفال و انطرت تلک الجوهرة الثمينة و البنضجة العطرة التي وقفت حياتها علي عمل الخير و مواساة الفقير دون ان يشعر بذلک انسان و مع الاسف لم يتّسع المجال لبعضي الحاضرين لالقاء الخطب و القصائد القا بينيّة في الرّاحلة الکريمة بسبب مراسم البهائيتين و بعد ذلک عاد المشيون بقلوب حزينة و استقلوا السيارات المعدة خصيصاً لهم مترحمين علي روح الفقيدة الطاهرة و مقدمين لا اسرة العباسية خاصة و للبهائيتين عامة تعازيهم القلبية تغّمدالله الراحلة الکريمة برحمته و رضوانه و اسکنها فسيح جنانه و الهم آلها والطائفة البهائية فجميل غرائه و سلوانه المرحومة المبرورة شقيقة عبدالبهاء السيدة بهية خانم المنتقلة في حيفا ليلة ١۵ تموز سنه ١۹٣٢ ولدت الفقيدة الکريمة في طهران سنه ١۸۴۸ ميلادية في ايام کان يحيق فيها البوئس و الشقاء بالديانة البهائية و بمتنقيها الذين کانوا يستشهدون بالمآت في سبيلها و قد کانت حياتها سلسلة آلام و مصائب عبرت عليها صبرالکرام لا بل صبر ايوب فقد نفي شاه العجم ناصرالدين حضرة البهاء من معه من اشياعه و اتباعه الي بغداد و لما استفحل امرالديانة البهائية في مملکته و کانت الورقة العليا (و کذلک تلّمنی الفقيدة) حينئذ لم تزل طفلة صغيرة فاقام المنفيّون في بغداد مدة احدعشر عاناً يقابلون انواع الاضطهادات و الوان العذاب في سبيل دينهم و معتقدهم ولکن الايرانيين کانوا يهبطون الي بغداد من کل فجّ عميق قصد زيارة حضرة البهاء و للتّبرک به متاحمل شاه العجم بتحريض من العلماء الذين کانت زمام الامور السياسية في ايديهم ان يطلب الي الحکومة العثمانيّة ان تقصيهم الي ادرنه منزل البهائيون عند ام الحکومة و شدّوا الرّحال متوجهين في قافلة صفيرة الي الاستانة في صبارة فصل الشتاء بين مطول الامطار و زمهرير البرد و هياج العواصف و بعد الغماء الشديد الذي ليس ورائه عناء وصلوا الي الاستانة و من ثم واصلوا السير الي ادرنه حيث مکنونی؟ اربع سنوات و لم يفتاء الايرانيون ينهالون علي حضرة البهاء هو في اقاصي البلاد من کلّ صوبِ و حدبِ ليحظوا بتشرّف زيارته و برکة مقابلته و لم يرج الخوفل و الوسواس يعملان في قلب شاه العجم فاوعز الي الحکومة العثمانية ان تنفيذ الي عکّاء و تمّ له مااراد مهاجر البهائيون من ادرنه و القواعصا التيّار في مدينة عکاء حيث سجنوا في القشلة و لم يعملو طعاماً و لاشراباً طيبة يومين و هذه الامکان فاقت الفقيدة الامرين و شاهدت مأساة من افجع المآسي و ذلک ان ابناها المسمّي آقاي ميرزا مهدي (الملقب بالغصن الاطهر) کان ذات ليلة يتمشي علي سطح القشلة تيلوا الصلوات و يقوم بالتضرعات و الابتهالات الي الله تعالي و اذا به يسقط من احدي الکوی الموجودة في السقف فتحطّم جسم اللطيف و مضي بعد ذلک بوقت قصير الي رحمة ربّه تعالي فحدت و لاجرح عن جزع البهائيين و حزنهم و ذلک المصاب العليل و خصوصاً فقيدتا التي کانت تمتّ الي المضجوع ليلة الاخره و الدم ولکنّها صبرت عليه و ايّ صبروا لم تظهر امارات الذهول و لاضطرات في حين کان الالم العميق شيحز؟ زهرة قلبها الرقيق علي فراق اخيها المحبوب و في حين انها کانت اجوج ما کانت الی التفريد و المواساة اخذت تدور علي البهائيين تعزيهم و تطيب خواطرهم و تخفف آلامهم و کذلک کانت في جميع المصائب التي ليلمّت بهم في بلاد الغربة بحيث کانت کالآم الرؤوم الاطفال و کالدخت الحنون للنساء تحنو عليهم و تسليهم ثم اصابت الورقة البهائية العظم مصائبها علی الاطلاق الا ..حضرة البهاء الب دارالبقاء قکان ماکان من ارتفاع عويل البهائيين الي، عنان لبسهم الحداد

\-\-- صفحه ١۰٣ \-\--

عليّه السنين الطويل و لم يقتصر الحزن عليهم بل تعدّ لهم الي غيرهم من مسلمين و مسيحيّن لما کانوا يشعرون قلبياً بالحضرة البهاء من الايادی لبيضاء علی العالم بامره و الانسانية جميعاً و و لا تسل من تأثير هذه الرزيته الکبري في قلب فقيدتنا ولکنّها رغم ذلک لم تنس ان تقوم بدورها الي ان تکون بمثابه ملاک الر... لهم حفّف عنهم علي قدر الامکان وطاة الهموم و تسکن علي جراح قلبهم بلسم العزا و السلوان و کم اراد ان يلحق جواسيس عبدالحميد من النادی باخيها عباس افندي و غرانها الوحيد في هذه الحياة بسبب فساد الوارثين الذين کانوا يوقلون له حرکات البهائيين و سکناتهم علي غير وجوهها الصحيحة ليوقعوهم فی البلاء و العذاب و کان اخوها يودّعها اسراره دون سواها بحيث کانت تشارک اخوانه و الامه في ايامه العصيبة و ماکان اکثرها ثم حدث بعد ذلک وفاة عبدالبهاء عباس اخيها الوحيد فکانت هذه المصيبة ثالثة الا ما فی بحيث لم يستطع ذلک الجسم اللطيف المکون من لحم و دم ان ينفی هذه المرة ما يفانی قلبها من البثّ و الهمّ فی موت قواها و زعزع الحزن ارکانها زهدت بالحياة انا اظهرها بهين الاشچان فازوا و توجّهها الي الله عزّ و جلّ و استسلمت الي حکمه و فوّضت امورها الي مشيته الي ان استارت بها رحمته تعالي في الساعة الاولي بعد منتصف ليلة ١۵ المنصرم فکانت المصيبة الکبري و کان آخرهم في عقيبته الدهر همّمی به قلوب البهائيين و غيرالبهائيين من کانوا يعرفون ماکانت تتجلّی به الفقيدة الکريمة من المزاياد الفضائل و الاخلاق النبيلة اجلّ لبّت دعوة بارئها تلک السيدة الباة التي کانت کلّما ظهرت الاطفال يضربون من حولها نطاقاً فتداعبهم و تلقي عليهم کلماتها الرّقيقة العذبة و تملأ قلوبهم فرحاً و بهجةً و اياديهم نقوداً طبعاً صعدت الی فالقها بعد ان قضت ما يتوف عن الثمانين سنة في عمل الخير و مواساة الغير الانقطاع لله تعالي فرحمة الله عليها و انّآ لله و انا اليه راجعون و مرثيه بنام مويّد ابراهيم مندرج شد که بعضي ابيات متفرقه آن چنين است قد طرّت من قفس الوجود الفاني يا اختّ عباس الي الرّضوان \-- يا درّة دفنوک في جوف الثري\-- ياليتهم دفنوک في الاجفان \-- لفوّک فی کفن و انّ قلوبنا من قبله لفتک في اکفان \-- لو کان يرضي الله عنک بغدية لفداک من صرف الردي الثقلان \-- انت الفريدة في الطهارة و التقي و البرّ و الاحسان و الايمان\-- قد ذبت فی حبّ الاله کستمقة\-- تخذته ديناً من الاديان و ملکت بالحورالقلوب جميعها\-- فليبک جودک من له عينان و اسرت بالالطاف افئدة الوري و ملأتها بالروح و الريجان \-- باتت تمد الي الاله اکفّها و الي الوري تتجاذل و توانی والدها يدرک قلبها ياليته قد حل دون جنانها و جناني و تقول يا عباس انقذني بين الدنيا و خذنی للوجود الفاني الي لوصلک يا اخي مشتاقة الي اليک کثيرة التجنان \-- يا آل عباس العزاء لکم خذا حکم الآله و کل حي فان عريتکم و انا لتفرية الوري \-- اولي فقد بلأ الاسي وجداني و نثرت من عيني دموع حشاشتی؟ و نظمتها في الشعر عقلاجمان و اسئلت اکباد الوري بقصيدة عربية الالفاظ و الاوزان." الي آخرها و سپس مشروحه مبارکه صادره از انامل حضرت ولي امرالله در تاريخ و مصيبت آن حضرت رسيد که آغازش چنين است: " ايها الملتهبون من نارالفراق قسم به نير آفاق که کبد اين مشتاق چنان در سوز و احتراق است که شرح نتوانم و از عهدهٴٴٴ وصفش برنيايم زيرا خير فاجعه عظمي و فادحه کبري عروج عليا ورقه مقدسه زکيه مطهره نوراء بقية البهاء و وديعه ثمره ازليه سدرهٴ منتهي و يگانه يادگار شجره طوبي روحي لمظلوميتها الفداء به سمع اين بينوا فجاة رسيد و جسمرهٴ محرقه در قلب اين خسته دل ناتوان بيفکند و بنيان صبر برانداخته و اشک حسرت چون سيل جارف از ديده منهمر ساخته فواً اسفا علیّ بما مُنِعتُ عن الحضور و الوفود في ساحتها حين خاتمة حياتها و عروجها الي ربّها و مولاها و استقرار جسدها اللطيف في مقرّها و مقامها اذاً بقيت من هذا الفخر العظيم و الشرف المبين ممنوعاً بعيداً محروماً مهجوراً.......

\-\-- صفحه ١۰۴\-\--

پس از صعود حضرت عبدالبهاء به ملکوت ابهيٰ آن شمع ملأاعلي اين مور ضعيف را در آغوش محبت خود بگرفت و به مهر و شفقتي بي مثيل بر آنچه لازمه عبوديت است تشويق و ترغيب و دلالت فرمود عنصر وجود اين عبد ناتوان به مهرش مخّمر و بروحات انسش ممتزج و از روح جاويدش مُستمدّ. تعطّفات و تلطّفاتش طرفةالعينی از ياد نرود و به مرور شهور و اعوام اثراتش در اين قلب حزين نقصان نپذيرد. اي خانم اهل بها رفتي و شکست محفل ما \-\-- هم محفل ما و هم دل ما , قلم و لسانم از عهدهٴٴٴٴٴ شکرت عاجز است و از وصف سجاياي حميده ات قاصر رشحي از محبت بيکرانت را تقدير نتوانم و از عهده تعريف و توصيف ادني حادثه از حوادث حيات گرانبهايت برنيايم در بارگاه الهي روح مقدست شفيع اين مور ضعيف است و در اين تنگناي ظلماني ياد پر حلاوتت انيس و دستگير اين عبد حقير. شکل زيبايت بر صفحه قلب مجروحم منقوش است و تبسّمات جان افزايت در اعماق دل غمينم مطبوع و محفوظ. مرا در ساحت عزّ کبريّا فراموش منما و از امدادت متتّابعهٴ حیّ قدير مأيوس و ممنوع مگردان و در ملک و ملکوت بآنچه تو دانی اعظم نوايای اي« عبد برسان. اي حبيبان با وفا, شايسته و سزاوار آنکه در جامعه پيروان حضرت بهاءالله اعزازاً لمقامها المتعالي المنيع در مدت ۹ ماه در خاور و باختر اعياد و جشنهاي امريه بالکلّ موقوف گردد." الي آخرها. سن آن حضرت ۸۷ سال بود و سه سال از حضرت عبدالبهاء کوچکتر بودند و تا مدت يک سال جشنها و اعياد عمومي و خصوصي تعطيل گرديد و در همه ايران به عزاداري پرداختند."

هفتمين انجمن شور روحاني ملي ايران و محفل مرکزي جديد

و در اين سال ١٣١٢ که سال ۹۰ بهائي بود در ١۶ ارديبهشت در حظيرةالقدس طهران با حضور اعضاي محفل روحاني مرکزي و ١۷ نفر نمايندگان ازطراف هفتمين مجمع شور عمومي منعقد گرديد و راجع به اهميت اين مجمع که بايد تصميمات لازمه براي تشکيل ۹۵ نفر وکلاي سال آينده نمايد تذکر داده شد و تلگراف مبارک قرائت گشت و اعضاي محفل روحاني مرکزي بدينطريق شدند ***1- ميرزا ولي الله خان ورقاء 2- آقا سيد محسن اساسي3- آقا شعاع الله خان علائي 4-آقا ميرزا عبدالله خان منجّمي 5-آقا ميرزا محمودخان بديعي 6- آقا ميرزا احمدخان يزداني7- آقا دکتر يونس خان افروخته 8-آقا ميرزا علي اکبرخان روحاني9- آقا ميرامين الله باقراف و ورقاء رئيس و يزداني نائب رئيس و روحاني منشي*** و به حضور مبارک حضرت ولي امرالله چنين تلگراف کردند: " ١۶/٢/١٢ حيفا حضرت شوقي رباني انجمن روحاني تشکيل رجاي تاييد مي،نمايم روحاني و جواب تلگرافي چنين رسيد: از حيفا مورخه ٢١ آوريل ١۹٣٣ روحاني پارسيان- طهران: "تنفيذ تصميمات انجمن شوري در اين رضوان سعيد احزان قلب کئيب را زائل نمايد عزيزان ايراني را آني فراموش ننمايم. شوقي "

کشورهاي ديگر

و در اين سال محفل روحاني در حلب و سوريه منعقد گرديد و با محفل مرکزي ايران مکاتبه مي،کرد و امر بهائي تا اين سال در چهل مملکت استقرار داشت.

راجع به مسيس رانسوم کهلر و دکتر کارپنتر

مسيس کيث رانسوم کهلر مذکور که سعي و جديت تامه بهر انجام نواياي مبارکه حضرت ولي امرالله همي کرد و بيتابي داشت که محفل مرکزي در عريضه دادن بشاه و دولت هميشه و بيدرنگ با او همراهي کند و محفل چون بديد که پاسخ را بي اعتنائي ميکنند مساهله ميکرد و او چون در اوائل به نوع مذکور قبولي شنيده بود باور کرده تلگراف نمود ولي بالاخره مايوس و افسرده گشت و به اوقاتی که در اصفهان بود از اين جهان درگذشت و صورت بيان مبارک درضمن ابلاغيه صادره خطاب به محفل مرکزي ايران چنين بود: "خبر صعود مبلغه شهيرة مسس کهلر به درجه اسباب تاثر و تاسف اين عبد گشت که از وصف و بيان خارج در تلغراف فوراً به عنوان آن محفل ارسال گشت تلغراف اولي به اين مضمون حامي دلير و منادي شهير امر ربّ قدير از تنگناي ظلماني به آشيان روحاني مظفر و منصور عروج نمود خدمات باهره‏اش از اعين غافلين در آن سرزمين مستور قدرش را ملأاعلي دانند, رتبه شهادت را فائز گشت و در سلک ايادي امرالله محشور شد

\-\-- صفحه ١۰۵\-\--

محفل طهران البته جمعاً باتفاق نمايندگان شيراز کرمان آباده يزد و بنادر جنوب مرقد شريفش را بالنيابة زيارت نمايند در تلغراف ثاني تاکيد گشت, مرقد شريفش را در جوار رمس مبارک سلطان الشهداء قرار دهند و اگر چنانچه ممکن نه در نفس حظيرةالقدس اصفهان در بهترين غرفه از غرفاتش استقرار دهند در تلغراف نيز خطاب به محفل روحاني اصفهان راجع به پذيرائي نمايندگان و بذل همت در تهيه وسائل تدفين به کمال اجلال و احترام ارسال گشت .... البته مؤکّداً مخابرات تلگرافي اين عبد را بين ياران در جميع ولايات فوراً انتشار دهند تا کل بر مقام رفيع آن متصاعده الي الله مطلع گردند و آگاه شوند زيرا به مقام ارجمند اولين شهيد ياران غرب مفتخر و فائز گشت. علمدار حزب مظلوم بود و ناصر حقيقي بي مثيل و نظير بندگان حي قيوم در آن اقليم مغبوط و محسود برادران و خواهران روحاني خويش در اقاليم غربيه گشت و روابط روحانيه ياران شرق و غرب را محکم و استوار نمود حيات ومماتش هر دو اسباب عزت و رفعت و نصرت امرالله و اعلاء کلمه الله گشت الي آخرها و ترجمه تلگراف واصل از محفل ملي امريکا به محفل مرکزي ايران چنين بود: "از صعود کِيثِ محبوبه يعني شهادت با شهامت مشاراليها در امر حضرت بهاءالله قلوب مملو از احزان است طرز تدفين او در ايران يا امريکا بعد معلوم خواهد شد اميد چنان است که اين فداکاري کبري انجام ماموريت ايشان را تسريع خواهد نمود. منشي محفل ملّی امريکا و " ايضاً ممتمني است ترتيب دفن او را در اصفهان به قانون بهائي بدهيد بناء يادگار دانمی ايشان را محفل ملّی آمريکا خواهد پرداخت به محفل طهران تلگراف می شود که اشياء شخصی ايشان را بفرستند ملّی منشی محفل آمريکا. و دکتر کارپنتر که حال بهائي امريکائي با زوجه‏اش مرضيه خانم دختر عليقلی خان نبيل الدوله به طهران آمدند که منجر به شدت کِساتِ حالت فلجی نيم تنه سفلی گرديد و ناچار به امريکا عودت داده شد و در آنجا درگذشت.

بهائيان ترکيه

در اين سال ١٣١٢ چنانچه ذکر شد در اسلامبول و آطنه چهل نفر از بهائيان را قبض و حبس نمودند و محفل ملي امريکا در واشنگتن به سفير ترکيه عريضه داد.

مخالفين امريکا

در اين سال ١٣١٢ احمد سهراب از امريکا اوراق نشريات مخالفهٴ خودش را به عنوانن يزداني و بهمن شيدائي به زبان اسپرانتو فرستاد و به محضر مبارک ارسال گرديد.

ضدّيتهاي امريه در ايران

در گلپايگان شورش بر ضد بهائيان شد و آنان را از ورود به حمام عمومي بلد منع کردند و شيخ جعفر را در حمام مضروب و از گلپايگان نفي و تبعيد نمودند و در آذربايجان و بعضي نقاط خراسان و در آران کاشان و غيرها نيز فتنه و فساد شد و در قزوين مدرسه ذکور بهائي را مجبوراً تعطيل کردند و براي سوزاندن کتب بهائي و عکس حضرت عبدالبهاء از جانب اولياء دولت در کرمانشاه و گرگان عرائض بسيار مفصل به شاه و دولت و مجلس دارالشوري داده شد که متحدالمآل و صادر از محافل بلاد بود.

اولّين محفل ملي بهائيان ايران

و در اين سال ١٣۵٣ ق ١٣١٣ ش که سال ۹١ بهائي مطابق با١۹٣٣ ميلادی بود در انتخابات طهران ١٢۴۹ رأي اخذ شد و محاضرين اکثريت که اعضاء محفل جديد شدند: ١- حاجي غلامرضا امين امين, ٢- ميرزا ولي الله ورقاء,٣- دکتر يونس خان افروخته, ۴- ميرزا محمودخان بديعي, ۵- شعاع الله علائي, ۶-آقا سيد محسن اساسي, ۷- ميرزا اسدالله فاضل مازندراني, ۸- ميرزا احمدخان يزداني,۹- ميرامين الله باقراف خمسي و ورقاء رئيس و يزداني منشي شدند.

\-\-- صفحه ١۰۶\-\--

تضييقات بهائيان در ايران و تعطيل مدارس

و از واقعات اسف انگيز براي امر بهائي در ايران آنکه در اين سال ١٣١٣ بموجب حکم دولت تمام مدارس اين آيين که سالها دستگاه تربيت و آموزش نونهالان اهل بهاء حسب رضاء عمومي و محل اعاشه کثيري از آموزگاران و خدمتگذاران بهائي و هم آموزشگاه بسياري از جوانان غيربهائي خصوصاً از خاندان اهل نفوذ و سبب امتنان و حسن ارتباط بود بسته شد و شايد به اين علت شد که شاه مي،خواست همه مدارس متفرقه مختلفه الاسلوب که برخي از آنها وسيله دستهاي خارجي بود از ميان برداشته همه را متفق الشکل و ملي ايراني قرار دهد و نخست از طرف ميرزا علي اصغرخان حکمت کفيل معارف پيامي رسيد که مي،خواهد با نمايندهٴٴٴ از طرف بهائيان مذاکراتي نمايد و در محفل ملي دکتر يونس خان افروخته عضو آن محفل نماينده معين گرديد و او سعي کرد که اجازت تعطيل مدارس بهائي در ايام نه گانه واجب و تعطيل امر بهائي از دولت صدور يابد و حکمت که حسن سابقه با بعضي از اين طائفه داشت موافق وظيفه و سليقه خود اصرار کرد که از تعطيل ايام مذکوره صرف نظر شود که اين مخالف با نيات شاه است و اين عمل تاثيري سؤ در خاطر شاهي که همه نوع مراعات دارد خواهد نمود و احدي در مقابل اراده شاهانه حق انحراف ندارد پس اقلاً در آن ايام مدارس بهائي باز باشد و دروس تعطيل و مدرسه بی فعاليّت گردد و دکتر جواب گفت ما هم در مقابل امريهٴٴ تعطيل عمومي بهائيان در آن ايام حق تغيير و تحريف و عصيانی نداريم و حکمت در آخر گفت پس من که نميخواستم در ايام نصدّيم به معارف کشوري چنين امر تاسف آوري اتفاق افتد به وظيفه خودم عمل کردم و شما را از پيش آمد سؤ آگاه نمودم و دکتر همه اين مذاکرات را به محفل ملي گفت و محفل دستور تعطيل مدرسين ذکور و اناث را در بيست و هشتم شعبان داد و هم متحدالمآلي براي تعطيل مدارس بلاد ديگر صادر نمود پس نامه از وزارت معارف خطاب به رئيس و رئيسه مدرسين رسيده و از نظميه مامور آمده دو مدرسه را بسته, لوحه ها را پائين کشيد و مامور گماشتند که مدرسه بسته باشد و مدرسه دخترانه قزوين و مدرسه پسرانه و دخترانه کاشان و اطراف آن و نيز دو مدرسه همدان و نجف آباد را به فاصله هاي متعدد به دخالت معارف و قوه نظميه بسته و در بعضي معمورات حرکات شديده نسبت به اطفال و اولياء مدرسه بجاي آوردند و در عدهٴٴٴٴٴ از جرائد اعلان بسته شدن مدارس بنام مخالفتشان از مقررات دولت نمودند و بعلاوه آن يک نوع شدت از عموم نظميه هاي بلاد براي جلوگيري از تظاهرات بهائيان بعمل آوردند و نيز التزام گرفتند که حظيرةالقدس‏ها بسته و ممنوع از اجتماعات باشد و عموماً مجامع بهائيان را بستند و از بسياري التزام گرفتند که در محلهاي ايشان اجتماع و جلسات بهائي بهيچ وجه نشود و در برخي بلاد حتي از اجتماع محفل روحاني نيز التزام گرفتند و نيز اشخاص از بهائيان را احضار کرده, تهديد براي بهائي بودن نمودند و ساعاتي بلکه ايامي هم توقيف کردند و بعضي را از مشاغل مهمه دولتي تنزيل رتبه دادند و در اين تضييقات عرائض محفل ملي را کتباً يا تلگرافاً به عرض شاه نمي پذيرند و هيئت دولت اعتنائي نکردند و سه مدرسه دخترانه و يک مدرسه پسرانه در يزد که ٢۰٣ دختر و ۹۵ پسر مشغول تحصيل بودند تفصيل شد و اينها هم شايد براي خشم و غضبي بود که شاه در موضوع مذکور حاصل کرد.

دومين محفل ملي بهائيان ايران و حکم اکيد مبارک و طرد دهقان

و در اين سال ١٣۵۴ ق ١٣١۴ ش که سال ۹٢ بهائي و ١۹٣۵ ميلادي بود طبق دستور در طهران دومين محفل ملي بهائيان ايران دائر گشت که غالباً همان اعضاء سابق بودند. \١- حاجي غلامرضا امين امين, ٢- ميرزا ولي الله ورقاء,٣- دکتر يونس خان افروخته, ۴- ميرزا محمودخان بديعي, ۵- شعاع الله علائي, ۶-آقا سيد محسن اساسي, ۷- [ميرزا اسدالله فاضل مازندراني, ۸- ميرزا احمدخان يزداني,۹- ميرامين الله باقراف خمسي و ورقاء رئيس و يزداني منشي شدند.\] و چون در سال قبل ١٣١٣ سواد قسمت ثالث از ابلاغيه مبارکه اکيده را محفل مرکزي ايران به همه اقسام و بين العموم منتشر کرده بود

\-\-- صفحه ١۰۷\-\--

قوله ايضاً فرمودند: بنويس به تاريخ ١٢ ماه نومبر تلغرافي به عنوان آن محفل ارسال گشت نصّ تلغراف از اين قرار راجع به قبالهٴ ازدواج عموم مومنين را در مرکز و ولايات تحذير نمائيد احدي خود را مسلمان, مسيحي, کليمي و يا زردشتي معرفي ننمايد, مسامحه و مساهله در اين مورد تبرّي از امرالله است و تبرّي محدّث انقلابي عظيم است و موجب خسراني شديد, زنهار زنهار فرمودند البته البته مؤکداً هرگاه اين تلغراف را به محفل تسليم ننموده اند به مجرد وصول اين نامه نصّ تلغراف را بين عموم ياران در ايران انتشار دهند تا کل بر فرائض حتميه دينيه وجدانيه خود در اين ايام پرانقلاب واقف و آگاه گردند اين عبد مکلّف است تکليف مؤمنين و مؤمنات در جميع شؤون و در هر کشوري به حسب مقتضيات زمان و مکان تعيين نمايد و اوّل فريضه مقدسه هر مؤمن مطيعي که متمسّک به حبل وصاياي محکمه حضرت عبدالبهاء است اطاعت و انقياد و عدم انحراف از نص دستور اين عبد است. مفرّي از براي احدي غير از اين ممکن نه, کلّ دانسته باشند. در اين سال ١٣١۴ درضمن ابلاغيه مبارکه است فرمودند, بنويس بواسطه زائر اعتاب مقدسه بندهٴٴٴ غيور جانفشان ثابت قدم جمال قدم جناب آقا رحمت الله خان علائي اخبار خوش از صفحات کردستان به ارض اقدس واصل و روائح منعشهٴ طيبهٴٴٴ ثبوت و استقامت محفل روحاني علي الخصوص منشي محفل محلي در سنندج منتشر و متضوع و راپورت مبسوط منشي آن محفل جناب آقا عباس هرمزي خطاب به امناي محفل روحاني کرمانشاه ثبت و مُدّل بر آن فرمودند از قبل اين عبد به آن شخص شخيص و بندهٴٴٴٴٴ دلبر ربّ قدير رأساً نامه مرقوم گشت. آن محفل نيز مخابره نمايند و اظهار قدرداني و امتنان و تعريف و تمجيد ثبات و شهامت و استقامت او را کما ينبغي و يلييق بنمايند راجع به قضيه ازدواج دکتر قربان با همشيره ميرزا عبدالحسين خان دهقان که به قانون اسلامي صورت گرفته بر حسب مشروعات مفروضه فرمودند: بنويس از آنچه واقع گشته اين عبد بسيار مکدّر و متألم درين قضيه مهمّه مسامحه از طرف امناي محفل ملي که در اين ايام پر افتتان و انقلاب نماينده جامعه و حافظ کيان امرالله و مروج شريعة الله و حامي دين الله هستند مخلّ در نظم جامعه و علت تجاسر و تجاوز متزلزلين و نفوس ضعيفه سست عنصر گردد آن محفل که از ارکان بيت عدل اعظم الهي محسوب است بايد من دون خوف و ترديد با کمال صراحت و تاکيد محفل محلي شيراز را متذکّر سازند و اطلاع بدهند که مرتکبين عبدالحسين دهقان و ذبيح الله قربان را از محفل روحاني آن مدينه اخراج نمايند و اگر چنانچه در اين سنه جديده ياران آن مدينه اين دو نفس را انتخاب نموده اند. محفل شيراز را اطلاع دهند و تاکيد نمايند که از اين به بعد از حق انتخاب و عضويت محفل به کلي ممنوع و محروم اند امرالله مستغني از امثال اين نفوس بوده و هست فرمودند امضاء اعضاء محفل شيراز را که در اين سنه انتخاب شده اند فوراً اطلاع دهند و توقيع منيع ديگر که محفل روحاني ملي ايران در اين سنه منتشر ساخت: " *قوله المنيع, بواسطهٴ اعضاي محفل مقدس روحاني ملي بهائيان ايران حفظهم الله و ايّدهم, حاميان شريعة الله برادران و خواهران روحاني در اقليم مقدس ايران طرّاً ملاحظهٴٴ نمايند يا احباء الله في المدن و الدّيار در اين ايام که در اکثر ولايات ايران اولياي حکومت مرکزي و محلّي برحسب سياست دولت قوي شوکت به کمال سرعت و جدّيت به اصلاحات داخله مهمه متنوعه پرداخته و مشروعات جديده انشاء و معاهد رسميه عام المنفعه تاسيس مينمايند و به اين جهت تغييرات و تبديلات کلّيه در وضعيت اصليه ظاهره آن مملکت حامل صيانت و ابتياع اماکن متبرکه در آن اقليم مقدس از مقتضيات حاليه و ضروريات حتميه و وظائف مقدسه اوليه امناي محافل روحانيه و افراد غيور ثابت قدم فداکار جامعه محسوب از قرار مکاتيب اخيره که به ارض اقدس واصل عدهٴٴٴٴٴ از ابنيه قديمه و آثار نفسيه که بعضي از آن موطئ اقدام مبارک حضرت ربّ اعلي و جمال اقدس ابهيٰ روحي لهما الفداء بوده و*

\-\-- صفحه ١۰۸\-\--

*بعضي ديگر محل شهادت و استقرار اجساد شريفه اصحاب و متقدمين امر گشته مخروب و منهدم و برخي در شرف تغيير و تبديل اهتمام جمهور ياران در آن سامان و قيام بر اين امر خطير و مشروع جليل بي نظير از اشرف خدمات و اعظم مواهب محسوب در تاييد اين مشروع ملي اين عبد نيز سهيم و شريک ياران جانفشان است و به معاضدت آنان و استمرار در ترويج شؤون متعلقه به آن مفتخر و به حضرت امين امين سفارش اکيد مرقوم گرديد که در رأس هر سنه در يوم عيد نوروز مبلغ ٢۰۰۰ تومان مرتباً از وجه حقوق به امناي محفل روحاني ملي بهائيان ايران تسليم نمايند و اين مبلغ منضمّ به تبرعات جمهور مؤمنين و مؤمنات آن اقليم مقدس گردد و به اطلاع و تصويب آن هيئت منتخبه صرف ابتياع آن اماکن متبرکه شود احسن و اولي آنکه هيئت مجلله محفل مقدّس ملّي روحاني به مجرّد وصول اين نامه لجنه مخصوص انتخاب نمايند و اعضاي اين لجنه مرکزي که از ايادي فعّاله آن محفل محسوب پس از مراجعه به ترجمه کتاب تاريخ نبيل زرندي و مطالعه و تدقيق در لائحه اسماء و عکسهاي مواقع متبرکه که در ديباچه آن کتاب مسطور و مندرج است بهر نحوي مقتضي من دون تاخير اقدام نمايند و به کمال متانت و حکمت به وسائل فعّاله متشبث شوند و به مراکز قسمتهاي امريه مرتبط گردند و به تنفيذ اين مشروع عظيم،الشأن پردازند. HYPERLINK "https://reference.bahai.org/reference?language=fa&work=TM3&query=%D8%B9%D9%84%D9%8A%DA%A9%D9%85&action=highlight&page=140" اين عبد بكمال اشتياق منتظر و مترصد ظهور نتايج اقدامات ان محفل مقدس و ياران عزيز ممتحن ان كشور مقدس است هذا رجائي منكم و نصحي عليكم يا ملاالمومنين شهر الشرف ٩٢ بخط مبارك : بنده استانش شوقي "*

تضييقات در روسيه بر بهائيان

چنانچه در جريان مطالب اشاره شد باز بهائيان در عشق آباد نظر به اعلان حُريت خط و لسان که از جانب دولت شد تشکيلات خود را تاسيس کردند و مجالس عمومي و خطابه ها و اجتماع در مشرق‏الاذکار برقرار ساختند و در بادکوبه و مرو و غيرها نيز به اين طريق کردند و در بادکوبه خطاب آيا نفحات الله سابق معروف از حضرت عبدالبهاء به مومنين خراسان را که نزد اين طائفه معروف به لوح خراسان است ترجمه به ترکي نموده نشر دادند و بدست اعضاء حکومت افتاده سؤ تفسير شد و با اتهام به جاسوسي براي بعضي دول امپراطوري اروپا منضم گرديده موجب تعرض حکومت گشت و با همه تاثرات و مدافعه بهائيان و با ارائه صورت مطبوع خطاب مذکور درضمن مجلّد مکاتيب عبدالبهاء که دلالت تامه بر صدور آن در سنين سالفه داشت, سودي نيافتند و حکومت اعضاء محفل روحاني را با جمعي ديگر قبض و حبس کرد و چند ماهي نگذشت که در بادکوبه گروهي از بهائيان را که تبعه ايران بودند, بسوي اين کشور فرستادند و ديگران را به سيبريا تبعيد کردند.

سومين محفل ملّي ايران

و در سال ١٣۵۵ ق ١٣١۵ ش سال ۹٣ بهائي در روز يکشنبه ۶ ارديبهشت با حضور ۸٣ نمايندگان که مطابق مقررات و ملاحظات به طهران وارد شده, در حظيرةالقدس زيستند. سومين انجمن شور روحاني منعقد گشت و تلگرافي به اين صورت به حضور مبارک حضرت ولي امرالله مخابره کردند حيفا مولاي عزيز شوقي رباني ۸۶ نفر نماينده مجتمع محفل ملّي و انتخاب ملتمس تاييد روحاني و جواب تلگرافي انگليزي به اين ترجمه رسيد: " ملأاعلي همت و استقامت اهل بهاء را در آن اقليم پر ابتلا تحسين نمايند اين عبد ممنون و مشعوف موفقيت نمايندگان و امناي محفل و عموم ياران را از حافظ و ناصر حقيقي متمني. شوقي"

\-\-- صفحه ١۰۹ \-\--

واقعات سال ١٣۵۵سال ١٣١۵ هجری شمسی\-\-\-\-\-\-\-\-\-\-\-\-\-\-\-\-\-\-\-- ١۹٣۶ ميلادی

و اعضاء منتخبه محفل ملّي جديد به اين ترتيب بودند: ميرزا علي اکبر فروتن, ميرزا ولي الله ورقاء, ميرزا اسدالله فاضل مازندراني, ميرزا شعاع الله علائي, حاجي غلامرضا امين امين, دکتر ميرزا يونس خان افروخته, ميرزا محمود بديعي, ميرزا عنايت احمدپور, ميرزا احمد يزداني و ورقاء رئيس و افروخته معاون و فروتن منشي و علائي امين صندوق و نمايندگان در مدت اقامت شش شب و روز انجمن،هاي مشورت داشته, پيشنهاداتي در مسائل متنوعه امريه براي محفل جديدگذاشتند به بلاد خود برگشتند و محفل, لجنات خود را انتخاب نمود و چون شرح انتخابات به محضر مبارک عرض شد جوابي رسيد که قسمتي از آن بدين بيانات بود: " البته مؤکداً در اين سنه به جميع وسائل متشبث گردند و امر تبليغ را اهميت فوق العاده دهند و در تعيين و اعزام مبلغين به ولايات ايران و ممالک مجاوره مانند افغانستان و بلوچستان و جزائر خليج فارس و عربستان و تشويق ياران و ازدياد عدد مقبلين و مصدقين همّت بگمارند زيرا مقصد اصلي تشکيلات امريه و وضع نظام و دستور جامعه بهائي و انعقاد انجمن شور روحاني و ارتباط مراکز امريه به يکديگر تقدم امر تبليغ و اتّساع دائره امرالله و اشتهار دين‏الله و اقبال و انضمام نفوس مستعده سليمه مقتدره به جمهور بهائيان در آن سامان است ابتياع اماکن متبرکه و ترويج امر تبليغ در داخل و خارج ايران از فرائض اوليه اساسيه مقدسه حتميه مسلمه امناي محفل ملّي در اين سنه جديده است محافل مرکزي در اقاليم شرقيه و غربيه برحسب دستور اخير اين عبد علي الخصوص محفل ملّي بهائيان امريک بر اين امر خطير به کمال جديت قائم و مشغول اعزام مبلغين به اقاليم مجاوره و ممالک بعيده اند محفل ملي آن اقليم بايد در اين امر عظيم سبقت جويند و در ميدان خدمت به فتوحات عظيمه نائل و مفتخر شوند جنود تاييد مستعد نزول و نصرت است مردان دلاور لازم تا اثراتش در آن اقليم مکشوف و پديدار گردد و آمال اهل بهاء به احسنها و اتمّها تحقق پذيرد. انتهي. و بالجمله محفل ملّي ايران و هم محافل مراکز قسمت ٢۴ گانه اش و نيز محافل محليه و لجنات و جلسات ضيافات نوزده روزه و غيرها دائر شده به وظائف خود پرداختند.

شروع حکومت روسيه به قلع و قمع بهائيان

در اين سال نخست در مروهٴ از قفقازيه حکومت محلّي دو بار معبد بهائيان را تصرف کرد و محفل روحاني محل با محفل روحاني مرکزي آن در بادکوبه عرض حال به حکومت مرکزي در مسکو داده, پس گرفتند و بار سوم حکومت معبد را گرفت و در محفل هرقدر عرضحال دادند جوابي نرسيد و بالاخره محفل دو تن به مسکو روانه کرد تا به اولياء حکومت درباره معبد مذکور مکالمه نمودند و جواب شنيدند که چون خانه مذکور را يکي از اغنياء بهائيان بخشيد به حکومت تعلق ميگيرد و مالک مذکور بنام داداش عمو را که مردي پير از مومنين متقدم محل بود چند بار گرفته مدتي به حبس نگه داشتند و رها کردند و بار آخر چون از شدت ضعف و تحول به قرب حلول اجل رسيد, خلاص نمودند و روزي ديگر از اين جهان درگذشت و دو تن ديگر را يکي بنام ملاحسين که منشي محفل بود و ديگري حسن نيز مدت دو سال به حبس انداختند, آنگاه خلاص کردند. پس به ملاحسين تکليف کردند که در مجمع عمومي کارگران برخاسته بگويد که بهائيت ساخته دول اروپا است و بهائيان جاسوس و گماشته آنان،اند و او از آنان پرسيد که آيا مرا بهائي ميدانيد يا نه؟ گفتند همه تو را بهائي مي،شناسيم و باز خودت را در حبس مي بيني و جواب گفت من همين آن براي حبس مهيا هستم لذا پس از سه روز آنان را گرفته به سيبری فرستادند و در گنجه روزی ريئس محفل روحاني را خواسته اسامي کلّ بهائيان با يک نسخه نظامنامه گرفتند و گفتند روزي ديگر در مجمع عمومي گرد آيند که باري ديگر اجازت اجتماع نخواهند يافت و بعد از ايّامي چند اثاثيه معبد را ضبط کرده محل را به اداره واگذاشتند و آنچه محفل روحاني عرضحال داد, جوابي درست نيامد و در بادکوبه نخست در جرائد به

\-\-- صفحه ١١۰ \-\--

امضای ناشناس مقالاتي راجع به بهائيت به اين مضامين که اين حزب از جانب دول اروپ جاسوس اند و با فاشيست متحد و متفق مي،باشند انتشار يافت و محفل روحاني به حکومت مرکزي مسکو چندين عريضه داد که يا شايعات و اراجيف فاسده را جلوگيرند و يا اجازه دهند که جواب نگاريم و جوابي نرسيد تا پس از بيست يوم هفت تن از اعضاء محفل و شش تن از سائر بهائيان و سه تن از بهائيان بالاخاني که يکي از آن سه رئيس و ديگر منشي محفل بود, حبس نمودند و رئيس محفل بادکوبه علي اکبر مردان زاده چنين بيان کرد که اول چهارنفر از اعضاء محفل را گرفتند و في‏الحال احباب جمع شده, چهارتن انتخاب کردند بعد سه نفر را گرفتند باز احباب جمع شده, سه نفر ديگر انتخاب کردند که در همان شب مرا در ساعت سه بعد از نيمه شب از بيرون صدا کردند همينکه خارج شدم پنج تن از جانب اداره سياسي را مشاهده کردم, گفتند چون رئيس محفلي مي،خواهيم با حضورت محل عمومي بهائيان را تفتيش کنيم لذا به مسافرخانه رفتيم تجسس کردند مقداري کتب و اعداد مجله نجم باختر و اثاثيه را ضبط کردند و در ورود به تالار دست به بخاری گذاشته, در آن را باز کرده, گفتند: در اينجا اوراق سوخته شد. گويا قبل از ورود ما اطلاع يافته اوراق بر ضرر ما را سوزاندند و بخاري گرم است. بهمين مضمون نوشتند و دادند که من امضا کنم, گفتم هرچه درخصوص خودم بنويسيد که به ضرر من باشد, ممکن است براي خاطر شما امضا کنم, اما بهتان درخصوص ملتي را چگونه امضا کنم, اگر چنين است پس بايد از طرف شما قبلا خبر به ما رسيده باشد تا محض احتياط چنين کرده باشيم و رئيسشان ملتفت شد که چنان امضاي من نتيجه بر عليه ايشان ميدهد, لذا قبول کرد, که من بنويسم که اين نسبت گرم بودن بخاری افتراست و بدينطريق امضاء کردم پس به خانه برگشتم و روزي ديگر برجاي شش تن محبوسين از اعضاء محفل شش تن ديگر انتخاب شدند که با سه تن ديگر که حبس نشدند يعني اين بنده علي اکبر مردان زاده و آقا جواد باغبان زاده و بايرام محمدزاده نه نفر کامل گشت و اين سه را براي اين توقيف نکردند که تبعه ايران بوديم آنگاه به اداره شهرداري دعوت و سؤال از مالک محل معبد و از پروگرام جلسه اجتماعي هفتگي در صالون و از لوح خراسان که خوانده شد و از عريضه شکايت که به مسکو رفت, نمودند و ذکر تبديل عمارت تالار و معبد براي کلوب نمودند و تهديد کردند که حکومت شماها را به ايران تبعيد مي،نمايد. آنگاه اسماء آحاد بهائيان باسواد تذاکرشان و با سوادي از لوح خراسان و از نظامنامه خواستند و مردان زاده بعد از سه روز اسامي يکصد و پنجاه نفر بهائيان از زن و مرد با سواد تذاکرشان و لوح خراسان و نظامنامه به اداره سياسي برد و تذکره او را گرفته, امر دادند که در ظرف بيست روز بايد به ايران رود و تمامت بهائيان ايراني را در يک روز خواسته و تذکره هايشان را گرفته امر به رفتن ايران دادند و محفل روحاني دربارهٴ گرفتاري بهائيان و معبد گنجه و تبعيدشدگان ايراني تلگراف به مسکو کرد و بالجمله چند روزي پس از آنکه مردان اف و ديگران را به ايران فرستادند.آقا اسد الله زرگراف عضو محفل روحاني و آقا عبدالسجاد آخونداف و آقا رحيم خائيلی محصل مدرسه عالي و آقا مهدي حق ويردی اف مشهدي و آقا حسين جعفراف منشي محفل بالاخاني هر پنج را به سيبر فرستادند بعضي را ده سال و بعضي را هشت سال محکوم به حبس کردند و ديگران يعني آقا فرج قاسم ساليانی, سالياني عضو محفل بادکوبه و علي عباس علي‏اف و نيز محمدعلي ويردی اوغلي و نيز ايوب اميرارسلان اف و نيز سليمان محمودزاده و ميرزا ميکائيل احمداف سالياني و آقا محرم قاسم اف گنجه صندوقدار محفل از بهائيان عربي دان مطلع که لوح خراسان را به ترکي ترجمه کرد و در مجامع خوانده مي،شد و نيز فيض الله يعقوب اف و علي عباس داداش اف و عزيز صفراف رئيس محفل بالاخواني و استاد ميرزا آقا کريم اف و چند نفر ديگر از بهائيان بالاخاني را هم گرفتند که فرستند و معبد بالاخاني راهم تصرف کردند.

\-\-- صفحه ١١١\-\-- ١۹٣۷ ميلادی

اوضاع محفل ملي ايران و تضييقات بهائيان

محفل ملي ايران مصادف شد با احتياجات سنگين براي رتق و فتق امور بهائيان مهاجر از روسيه که غالباً با شدت احتياج پي در پي از سرحد خراسان و آذربايجان و گيلان مي،رسيدند و به محافل مراکز قسمت سپرده شد که از آنان وارسی نمايند و هم در طهران هيئت مراقبت احوال مهاجرين تاسيس گشت و نقود از جامعه جمع آوري گرديد و از محضر مبارک دستور به حاجي امين امين رسيد که به هر حال مبلغ دوهزار تومان براي مهاجرين بدهد و مهاجرين در ايران دچار دو اشکال بزرگ شدند اول آنکه در گمرک به معاذير کذبه قليل اثاثيه را که همراه داشتند, ميگرفتند دوم آنکه حسب حکم اوليا دولت بايستي هر يک به مسقط الرأس خود در ايران رفته, اقامت گزينند و اين موجب صرف نقود بسيار و بيکاري متمادي ميشد.

و در طهران منشي محفل را به شعبه سياسي نظميه احضار کرده, ابلاغ نمودند که اين طائفه از تظاهرات و تبليغات دست بکشند و اجتماعات را مطلقاً تعطيل کنند والاّ تحب تعقيب واقع شوند و اطلاع حاصل شد که دو متحدالمال متوالي از اداره شهرباني دستور جلوگيري و ممانعت مامورين از هرگونه اجتماعات بهائيان در مرکز و ولايات صادر گرديد و اينکه بهر وسيله متشبث شدند تا اين طائفه به مقصود خود نرسند و لذا در طهران دفتر محفل و اوراق و دوسيه ها از حظيرةالقدس انتقال داده شد و جلسات محفل سيار در خانه ها گشته و عدهٴٴٴٴٴ اعضاء لجنات تقليل يافت و جلسات آنها بطور سيار در خانه منعقد شد و مجامع عمومي تعطيل گرديد و بهمين نوع به همه قسمتها ابلاغ گشت.

در خراسان سيف الله فروغيان چون در مشهد خواست خود را در دفترچه اداري نظامي بهائي نويسد در سربازخانه محبوس شده, پنجاه تازيانه خورد و کتباً دستور رسيد که خويش را بنام يکي از اديان اربعه نويسد و شفاهاً تهديد کردند که وي را چندان زنند که از نوشتن نام بهائي منصرف شود و در فاران حکمران به شاه خليل الله امر داد که حظيرةالقدس و گلستان جاويد را خراب کنند ولي بعلت اقداماتي که بعمل آمد حکم مذکور غيرمجري ماند.

در شيراز نوريه خانم سروستاني و قدسيه خانم طاهري که در بيمارستان شهرداري پرستار بودند, بعلت تصريح عقيدت از شغل خود معزول گرديدند و ميرزافضل،الله خان بنان را به اداره شهرباني خواسته مطالبهٴٴٴ تعطيل تشکيلات بهائي حتي محفل روحاني بنام عدم تظاهر کردند و پس از سؤال و جوابهائي چند چنين مقرر شد که محفل روحاني به نوع سيار دائر و عدهٴٴٴٴٴ اعضا لجنات به شماره پنج تقليل شوند.

در کرمان حسب امر وزارت معارف کودکستان همتي متعلق به اين طائفه را بستند.

در رشت و بندر پهلوي نظير اقدام و عمل مذکور از جانب اداره شهرباني بر احباب واقع شد و با آنکه از بعضی از اعضا محفل روحاني التزام به عدم حضور گرفتند محفل و لجنات با رعايت حکمت برقرار بود.

در سنگسر حکومت نظامي چند تن از اعضا محفل را نفي کرد ولي چون حکومت تغيير يافت, تشکيلات امري عود نمود و تبعيدشدگان رخصت مراجعت گرفتند و طولي نکشيد حکمران عوض شد و سرهنگ باقرخان هوشيار افشار حاکم شد و بناي تعرض گذاشت و اثاثيه مدرسه بسته و تلامذه و غيرهم را به مدرسه دولتي انتقال داد و به حبيب الله سبحاني که در جواب سؤالش از مذهب گفت بهائي هستم, سيلي چند زد و هنگاميکه حسب حکمش وي را به اداره امنيت ميبردند در بين راه تهديد کرد که همه شما را اعدام ميکنم. سبحاني گفت: ما خلافي نکرديم و اگر محض ايمان به اين امر است

\-\-- صفحه ١١٢ \-\--

( يک جسد سهل است صد جان ميدهم \-\-\-- همچو پر کاه ارزان ميدهم) پس سيلي چند به او زده, بردند. باز حکمران گفت: نفري چند امّي گرد آمده, دعويدار فهمند سبحاني گفت علم و معرفت همه نزد ما است و ديگران عري و بري شدند تا چون قرب امنيت رسيدند. حکمران نسبت به حضرت عبدالبهاء سخني ناسزا گفت و سبحاني بدو خطاب کرد که به محبوب من حق چنين سخني نداري, آنچه خواهي دربارهٴ من گوي لذا همينکه وارد اداره مذکوره شدند, امر داد تمامت اعضاي امنيت به اتفاق خودش چندان با مشت و لگد بر آن مظلوم نواختند که در سر و روي اثر کرد و خون از بيني جاري گشت پس فرمان داد وي را به حبس تاريک انداخته خوراک و فراش خواب ندهند و محفل روحاني فوراً ميرزا حاجي آقا رحمانيان را محض ابلاغ خبر به محفل ملي روانه کرد و روزي ديگر علي اکبر رحمانيان را ٢۴ ساعت توقيف نمود و معذلک اخباري کذبه به مرکز خود در طهران خبر داد و تبعيد چهار تن از اين فئه را خواست و پس از پنج روز علي اکبر رحمانيان را نزد سبحاني به محبس کرد و آقا ميرزا جلال اعظمي را تحت الحفظ از سمنان به سنگسر آورده, نزد دو تن مذکور حبس نمود و پس از هفت روز تحت الحفظ به سمنان برگردانده توقيف کرد, تا آنکه تلگرافات تظلم از جانب عائله محبوسين و از جانب بهائيان سنگسري مقيم مرکز به اعليحضرت شد و امر رسيد که محبوسين آزاد گردند و خودشان به طهران بيايند. و بناء علي هذا ميرزا حاجي آقا رحمانيان و آقا حبيب الله سبحاني و آقا ميرزا جلال اعظمي و علي‏اکبر رحمانيان پاي بند طهران گشتند و بر شکايات متواليّه،شان اثري مترتب نگشتک

و در قريه شاه‏آباد اراک مامورين امنيت به بهائيان تحقير کردند و به حظيرةالقدس درآمده, قطعه اسم اعظم گچکاري شده بر ديوار را شکسته و خراب کردند و از تعديات آنان جلوگيري شده, مرتکب منفصل از خدمت گرديد.

و در کرمانشاه نيز حسب ابلاغ رئيس شهرباني اجتماعات بهائيان را مانع شدند و شيخ حسن برهاني جديد التصديق چون مورد تحقير و تمسخر اهالي قرار گرفت ناچار مهاجرت به خرم آباد نمود و در آنجا وفات يافت.

و در قائنات غلامحسين ثابتي خواست در ادارهٴ ماليه مستخدم شود, چون در اوراق استخدام خود را بهائي نوشت از استخدام مذکور ممنوع گشت و در قريه خرمازرد وامق از توابع مراغه به تحريک آقا محمدجواد شمس العلماء جمعيتي قريب ششصد نفر اجتماع نموده به باغ و زراعت و گاوبندي اين طائفه هجوم کرده به يغما بردند و اشجارشان را قطع کردند چنانکه بيش از چهارهزار ريال خسارت وارد گرديد.

و در نيريز و غيره اطفال محصل مدرسه و هم معلمينشان نسبت به اطفال محصل بهائي تحقير کرده غالباً به تلويح اگهي بنام و تصريح سخنان زشت بر زبان راندند.

و در بندرشاه تني در دکهٴ امتعه ظهورالله سبحاني نسبت به امر ابهيٰ سخني ناشايست گفت و ظهورالله به شهرباني تظلم کرد و متظلم را بر جاي ظالم مجازات و توقيف نمودند و چند بار به شهر گرگان کشيدند. و هم به جرم تعطيل در ايام رضوان برخي از احبا را ساعاتي توقيف کردند.

و در کاشان تني چند از اين طائفه را خصوصاً آقا حسين علائي را که مدت بيست سال به خدمات دولتي مشتغل بود به جرم تصريح به بهائيت منفصل از خدمت کردند و نيز از جانب اداره شهرباني رئيس تامينات با يک پاسبان به حظيرةالقدس رفته ابواب حجرات را ممهور نمود و ابلاغ داشت که به موجب دستور صادر از مرکز در آنجا اجتماعات نبايد بشود.

\-\-- صفحه ١١٣ \-\--

چهارمين محفل روحاني ملي بهائيان ايران

در اين سال ١٣۵۶ ه ق ١٣١۶ ه ش ١۹٣۷ م که سال ۹۴ بهائي بود, چهارمين محفل روحاني ملي بهائيان ايران انعقاد يافت و ابلاغيه مبارکه صادره را به عين خط نورالدين زين و امضاء مبارک محفل تکثير کرده, انتشار داد قوله البليغ: " طهران محفل مقدس روحاني ملي بهائيان ايران شيدالله بنيانه عريضهٴٴ تقديمي آن امناي رحماني مورخه ٢ شهرالجمال ۹۴ مطابق ارديبهشت ١٣۰۶ به ساحت اقدس حضرت ولي امرالله ارواحنا فداه واصل و مشروعات مرقومه راجع به انتخابات محفل روحاني ملي سنه جديده و مطالب ديگر کاملاً در محضر انور معلوم و واضح گرديد فرمودند بنويس در اين ايام ثبات و استقامت بيش از هر امري لازم و واجب زيرا نتائجش مفيد است و اجرش عندالله جزيل هرچند تضييقات شديد است و موانع و مشاکل بيحد و شمار و تهديدات دشمنان و دسائس اهريمنان متزايد و متتابع ولي به وسائل غيبيه اين مشاکل عديده حلّ گردد و آنچه آمال اهل بهاء است در آن سرزمين تحقق پذيرد ارادةالله غالب و کلمه اش نافذ و قدرتش قاهر و امرش مهيمن بر کل بوده و هست. عنقريب ملاحظهٴٴ خواهند نمود که تاييدات الهيه چه ظهور و بروزي در آن خطه مبارکه و اقليم مقدس خواهد نمود ياران را تشويق و دلالت و ترغيب و تحذير نمايند و اطمينان دهند که انچه اين عبد کراراً و مراراً در مکاتيب عديده از قبل و بعد بشارت داده و تاکيد نموده مکشوف و عيان گردد و انّ هذالوعد غيرمکذوب حسب الامر مبارک مرقوم گرديد ٣ شهرالنور ۹۴ جون ١۹٢۷ نورالدين زين ملاحظهٴٴ گرديد. بنده آستانش شوقي

تضييقات شديد و اتلاف و تبعيد بهائيان در روسيه

در اواسط اين سنه حکومت جماهير شوروي بناي تعرض و تبعيد تبعه دول خارجه از حدود ممالک واقعه تحت نفوذ خود نهاد و بر تبعهٴٴ ايران سخت گرفت و بالاخص بهائيان ايراني را تحت مضيقه قرار داده عائلات و آحاد را يکي بعد ديگري به ايران بازپس فرستاد و اسامي تمام ذکور و اناث بهائي عشق آباد را که اين هنگام يک هزار و چهارصد خانوار بشمار بوده بيست و يک لجنه و جلسات خصوصي تشکيلاتي داشتند با حضور اجتماعي لجنات بگرفت و محفل روحاني چون دو سه ماهي قبل پيش بيني از تبعيد اتباع ايران کرده انديشه از مشرق الاذکار داشته از محضر حضرت ولي امرالله کسب تکليف کردند و تلگرافي قريب به اين مضمون رسيد که حرکت موجب پريشاني است بهر اقامت به هر وسيله باشد, متوسل شويد و اجازت تبديل تبعيّت فرمودند لاجرم محفل روحاني عرضحالي به حکومت مرکزي فرستاده اظهار علاقه مندي نسبت به مشرق الاذکار کرده, اجازت اقامت طلبيدند ولي جواب نرسيد و بالجمله در ١۵ بهمن ١٣١۶ سه ساعت بعد از نيمه شب در عشق آباد از جانب حکومت ٢۶ تن از بهائيان را توقيف کردند که هشت تن بدين نام و نشان ميرزاجلال رحماني, آقا مهدي همداني, آقا غلام بشرويهٴٴ, دکترعباس زين, ضياءالله رشتي, علي اکبر حسن اف, آقا محمد علي شهيدي, آقا حسين بيک قدسي در آن سال اعضاء محفل روحاني بودند و فقط حاجي اسمعيل بسيم از اعضاء محفل چون در قونسولخانه ايران متصدي بود, گرفتار نشد و تا روز 4 اسفند هشتاد نفر از احباء دستگير گرديدند که در ما بين آنان دو زن يکي معلّمه خانم بنت سينا و ديگر زرين تاج خانم بنت آقا غلامحسين صرّاف اصفهاني بودند و از خانه برخي از ايشان بسياري از نقدينه و اثاثيه قابل توجه از ميان رفت و تا دوازده اسفند عدهٴٴٴٴٴ محبوسين بهائي در عشق آباد يکصد و شصت تن بالغ گرديد که به جز حسين بک کوجورليسکي و ميرعلي اکبر صلاح اف از تبعهٴٴ ايران بودن و بهائيان سمرقند و تاشکند هم دستگير شدند و صالون حظيرةالقدس را بسته و مهرش کردند ولي محفل روحاني عشق آباد بر جاي ماند و منتظر عرضحال محفل ملّي ايران به شاه شدند تا درضمن هشتاد نفر مذکور نه تن اعضاء جديد محفل

\-\-- صفحه ١١۴ \-\--

روحاني که بعد از گرفتاري اعضاي سابق محفل براي آنکه اکثريت نسبيّت با ايشان بود به عضويت قرار گرفتند نيز گرفتار گشتند و بر همين منوال اعضاء محفل روحاني سوم و چهارم پي در پي به حبس رفتند و بالاخره کار به جائي رسيد که از رجال جز چند تن مرد پير نماند و آنان نيز به ايران نفي شدند و لاجرم محفل تعطيل گرديد و جامعه در نظر داشتند که هرگاه تا عيد رضوان برخي از بهائيان برجاي ماندند به انتخاب اعضاي محفل طبق مقررات امريه مبادرت نمايند و تا عدهٴٴٴٴٴ رجال برجاي بودند فقط اجتماع عمومي کما في السابق در هفته دو شب در صالون مشرق الاذکار منعقد ميگشت و در اسحار به تضرع و مناجات ميپرداختند و در مرو نيز از ۴۵ بهائيان چهل تن را توقيف کردند و در تجن و قهقهه که عدهٴٴٴ معدود بودند همگي گرفتار شدند و در پوستيان و بايرام علي هم اعضاي محفل روحاني و جمعي را محبوس کردند و در محابس نهايت شدت و مشقت بر ايشان وارد شد چنانکه در فضاي بسيار ضيق متراکم المحبوسين بيش از دقايقي چند در هر شبانه روزي تهويه نمي يافتند و پيوسته از نان سياه و آب کلم و سيب زميني پوسيده همي خوردند چنانکه بيماري تيفوئيد در محبس مرو افتاد و عدهٴٴٴ تلف شدند که سه تن و بالاخره شش تن از ايشان بهائي بودند و در عشق آباد محبس بهائيان را جدا کرده, محلي بسيار تنگ قرار دادند و هرچند نامه هاي متعدد از بهائيان به مضيقه افتاده, ستم کشيده عشق آباد راجع به کيفيت و علت آن واقعات قبلاً ثبت داشتيم, در اينجا باز نامه از ميرزا منير نبيل زاده که خود و برادر و بعضي از بستگانشان از آن مصائب چشيدند مزيداً علي ماذکر ثبت ميگردد: قوله ميرزا محمدخان پرتوي را تبعيد کردند و در عشق آباد اخطاريه که شامل تخمين تمام مادّه است به ملّت داده که امضاء و مجري دارند اغلب آن مواد که مخالفت شديد با اصول بهائيت نداشته بهائيان قبول نموده, اجراء داشتند اما بعضي از آن مواد که مخالفت شديد با قوانين وسائل بهائيان داشت از قبولش امتناع ورزيدند من جمله اين بود که انتخاب اعضاي محفل روحاني بايد مطابق قانون کمونزی به رأي علني و به کانديد باشد نه به رأي مخفي و من جمله اين بود که ملّت بهائي سند به دولت بدهد که اگر وقتي به حکم دولت و يا به اکثريت آراء بهائيان محفل روحاني منحل گرديد موسسات و عمارات و مخلفات راجع به ملت بهائي را دولت ضبط و تصرف کند, من جمله اين بود که مشرق‏الاذکار و صالون و مدرسين و دفترخانه و تمام عمارات راجع به ملت بهائي را بايد از دولت اجاره کرده, مبلغي گزاف مال الاجاره بدولت بدهند من جمله اين بود محفل روحاني حق ندارد که اعضائي براي انجام خدمات ملّي بنام لجنه انتخاب کند, بايد براي هر خدمتي به جاي يک لجنه يک شخص مخصوص تعيين و انجام خدمات موکول به او گردد چون اين دستورات اولياي امور مخالف تام با منصوصات الهي و دستورات حضرت ولي امرالله بود و مشرق الاذکار به اصول بهائيان دنيا ساخته شد لذا محفل روحاني آنجا در تکليف خود متحير بوده و چنين اسنادي را که دولت خواسته امضاء ننمودند و لذا اولياي دولت بيشتر به قهر افتاده بر تضييقات افزودند. درب مشرق الاذکار و عمارات مکتب بهائي را بسته پلمپ نموده, توقيف نمودند. حتي اجتماعشان را در حياط مشرق الاذکار در عيد مولود حضرت بهاءالله متفرق کردند و هرچه تلگرافات از محفل روحاني مي،شد, توقيف ميکردند.

تعرضات بر بهائيان در ايران

در اين سال در سنگسر اداره شهرباني نه نفر از بهائيان را به جرم اينکه اين طائفه در يوم پنجم جمادي‏الاولي مغازه و دکاکين را بسته, تعطيل کار کردند, توقيف نمود و در خانه که براي استخلاص سعي و جديت شده جعبه خشک انداخته و بعنوان تفتيش داخل خانه شده, جعبه را گرفته صاحب خانه

\-\-- صفحه ١١۵ \-\--

را نيز توقيف نمود که بستگان محبوسين عريضه به رياست وزراء دادند و جواب چنين صادر آقايان چوبداران سنگسر در جواب نامه راجع به توقيف عده از بستگان خودتان در سمنان از طرف شهربانی به علت تعطيل روز ١٣ تيرماه اشعار مي،شود تعطيل و بستن دکاکين به غير از روزهاي معين که در نظامنامه معين شده است, جرم محسوب ميشود. رئيس الوزراء محمود جم.

و در يزد شب ۷ خرداد محمد نام کوره،پز را در کوره،پزخانه بين هيزم ها خفه يافتند و چون بهائيان حمام مي،ساختند و با کوره،پز مذکور طرف معامله بودند سلطان نيک آئين رئيس محفل روحاني را که مباشر حمام بود, متهم به قتل نموده و مکاتيب بي امضاء به شکايت و افتراء از وي به اداره شهرباني دادند و مامورين وي را دستگير و توقيف نمودند و سپس محفل روحاني و جامعه بهائي را نيز شريک خوانده و عده از اعضاء و برخي از معاريف اين طائفه را بهر استنطاق بردند و در ما بين اهالي و متعصبين و مفسدين همهمه و زمزمه افتاده درخصوص بهائيان و اين واقعه شهرت دادند و اقدامات بستگان محبوس و محفل ملي نتيجه نداد.

و در اردبيل و قريه قره شيران از توابع به خانه هاي بعضي از اين طائفه ريختند و تهمت ارتباط با بلشويک ها زدند و ايماني رئيس ماليه و عضو محفل روحاني را به تبريز منتقل کردند و صادق بخت،آور معاون ادره پست و تلگراف را منتظر خدمت ساختند و علي اکبر ايقاني را نيز به محلي ديگر ماموريت دادند و بدين طريق محفل روحاني اردبيل و کليه موسسات امريه آنجا را تعطيل نمودند.

و نظر به اينکه عبدالحسين ايماني پايه در شهرباني که به سال ١٢۹٢ شمسي فائز به ايمان بهائي شده بود و برخي ملاها هم منتسبينش تعرض و اقدام کردند که زوجه،اش طلاق گيرد ولي آن محترمه موفق به ايمان بديع گشت و با شوهر معاون و مساعد گرديد و ايماني داخل در خدمت شهرباني شد و همه جا با بهائيان مساعدت و به اين امر خدمت کرد و اين هنگام که از طهران حسب ماموريت اداري در فروردين اين سال به سنگسر رفت و با سرگرد سمينو حکمران نظامي قصد بجمع بهائيان حضور يافته, مصاحبه نمودند و در صبح روز جمعه در خانه حسين آقا ثابتي صورت فتوغرافي اجتماعي گرفته و عصر همانروز به شهميرزاد به ملاقات احبا رفته در آنجا نيز صورت فتوغرافي اجتماعي گرفتند و ايماني عودت به سمنان و طهران کرد و رئيس شهرباني شهميرزاد سرگرد احمد داوري که عناد با اين طائفه داشت شکايت و سعايت از ايماني به مرکز شهرباني طهران نوشته نسخه از صورت فتوغرافي مذکور را بفرستاد و لذا ياور سيد محمدعلي امام قيسی که به علت شکايت و تظلم نه تن محبوسين مظلومين مذکور در سنگسر بود واقعه را تعقيب کرده خانه هاي بهائيان را به تجسس و تفتيش گرفت و ايماني را در مرکز تحت استنطاق کشيدند و بالاخره از وي اقرار به ايمان و عقيدت شنيدند و از شغلش منتظر خدمت نمودند.

ازدواج و اقتران مَيْمُون و مُبٰارک در ارض اقدس

و در اين سال خبر بشارت ازدواج بسيار ساده مبارک وقوع يافت و تلگراف از والده آن حضرت به اين صورت رسيد: روحاني پارسيان- بشارت عظمي اقتران حضرت ولي امرالله را به ياران ابلاغ نمائيد اکليل جليل را امة البهاء روحيه خانم, صبيه دو خادم جانفشان آستان مقدس مِستر و ميسس مَکسوِل فائز. (ضيائيه) - ٢۵ مارچ ١۹٣۷.

درگذشت ميرزا محمدعلي غصن اکبر

و نيز در اين سال مرگ ميرزامحمدعلي غصن اکبر مرکز مخالفت و نقض عهد و ميثاق ابهيٰ, در بهجي عکّا واقع که به اين مناسبت توقيع به غايت عظيم مبارک صادر و واصل که به عين خط ميرزانورالدين زين و امضاء مبارک از طرف محفل تکثير و نشر گرديد و هذه مهيمن ذلک السفر العظيم. (جای ثبت توقيع مبارک )

\-\-- صفحه ١١۶\-\--

پنجمين محفل ملي بهائيان ايران و اوضاع آن و تضييقات آنان

و در اين سال ١٣۵۷ ه ق ١٣١۷ ه. ش. ١۹٣۸ ميلادی که سال ۹۵ بهائي بود, محض عدم صلاحيت اوضاع کشوري اجتماع نمايندگان در طهران نشد و به رأي کتبي شان اعضاء محفل ملي يعني: ١- ورقاء,٢- فروتن,٣- فاضل,۴- افروخته,۵- شعاع علائي,۶- بديعي, ۷-امين امين, ۸- احمدپور, ۹- يزداني معين شدند و براي نمونه تضييقات اهل بهاء همين صورت متحدالمال رسمي دولت کفايت مي،نمايد محرمانه فوري متحدالمال چون بطوری که ضمن رسيدگي و تفتيش تعرفه هاي ده ساله ارسالي از قسمتها مشهود گرديده, بعضي از افسران مذهب خود را بهائي قيد نموده،اند علي هذا حسب الامر شاهانه ابلاغ مي،دارد که دين و مذهبي که فرقه بهائي به خود نسبت مي،دهند, رسميت ندارد و بهيچ وجه نبايستي ضمن تعرفه ها در مقابل مذهب کلمه بهائي ذکر نمايند و هيچ گونه تظاهراتي از طرف آنها نبايد بشود و کوچکترين تظاهري که از طرف آنها ميشود بايد بفوري جلوگيري و به مرکز راپورت گردد افسراني که در تعرفه خود و يا موارد ديگر برخلاف دستور صادره تظاهرات بهائي نمايند بايستي اگر وظيفه هستند از خدمت افسري خارج و مانند سرباز وظيفه دوره خدمت خود را طي نموده مرخص شوند و اگر وظيفه نيستند, بايستي پس از خلع شئونات افسري در توقيف باشند تا تمام مخارجي را که دولت در حق آنها نموده, مسترد دارند و بعد بروند و مخصوصاً اوامر شاهانه صدور يافت که سفيد گذاردن محل معينه براي تعيين مذهب يک نوع تظاهر است و اين ترتيب هم نبايد از آنها پذيرفته شود افسران ارتش فقط ميتوانند اسم يکي از اديان و مذاهب رسمي را در تعرفه خود قيد نمايند کفيل ستاد ارتش سرلشکر ضرغامي و در اين سنه ميرزامحمودخان بديعي عضو محفل ملي و رئيس شعبه يک تامينات مرکز که پسر حاجي ميرزاعلي معمار از بهائيان طهران و بغايت فعال در خدمات امريه بود از اين جهان درگذشت.

تفصيل تضييقات شديده بهائيان در ممالک روسيه

حکومت روسيه نظر به پريشاني اوضاع بين الدول و احتياط از انقلابات داخليه و مآل انديشي چنانکه ذکر شد درضمن اينکه اتباع عموم دول را از قلمرو خود خارج نمود نسبت به تبعهٴٴ ايران نظر بدبيني يافته و طريق شدت پيش گرفت و در آن ضمن بر بهائيان ايراني و تبعهٴٴ خود غايت شدت و جفا وارد ساخت صدها نفوس را حبس و آزار بسيار و تبعيد نمودند و اشياء و ثروت ها را ربودند و محافل روحاني و اجتماعات اين طائفه را تعطيل کرده مشرق الاذکار و ابنيه متعلقه به جامعه را تصرف نمودند و نخست واقعات مذکوره در مروه آنگاه در گنجه و تفليس و کوکجای و خللی و ساليان و بالاخاني واقع شد و تا مدتي مشرق الاذکار عشق آباد و صالون بادکوبه برقرار بود و کم کم عده ذکور نقصان يافت تا در بادکوبه به علت تبعيد و حبس اعضاء محفل روحاني منحل شد ولي تجديد گرديد و حکومت نسبت به اعضاء جديد نيز بدانگونه سلوک نمود و بناءً علي هذه در مدت هفت ماه سه بار محفل روحاني انتخاب گرديد و بار سوم چون ديگر ذکور صالح بهر انتخاب موجود نبود پنج تن از مومنات نامزد انتخاب شدند تا به مجرد حبس اعضاء محفل بر جايشان به رتق و فتق امور روحانيه و پرستاري احوال مهاجرين و محبوسين پردازند و چون حکومت از اعضاء جديده محفل شمارهٴ بهائيان را طلبيدند مطابق احصائيه که تنظيم نمودند شمار آحاد متجاوز از هيجده سال يکصد و چهل و چهارنفر شد که اغلبشان اناث

\-\-- صفحه ١١۷\-\--

بودند و حکومت هيئتي ترتيب داد که فرد فرد ذکور اين طائفه که در دوائر مشغول به خدمت اند استفسار و استنطاق و همه بدون خوف و بيم اقرار به ايمان نمودند و نسوان که در حدود يکسال از مردانشان بيخبر ماندند, دلسرد نگشتند و لساناً شکرگذار و عملاً به خدمتگذاري و فداکاري پرداختند و زنان حاضر شدند که اگر تمامت ذکور از اعضاء محفل را از ميان بردارند برجايشان استقرار جويند و از مابين محبوسين و مبعدين شش تن از بادکوبه و شش تن از بالاخاني آثاري و اخباري از ايشان معلوم نشد و بعضي ذکر قتلشان از جانب حکومت نمودند و يکي از تضييقات شديده اين بود که محفل روحاني و جامعه بهائي مساعدت و اعانت نسبت به عائلات محبوسين نميتونستند زيرا به موجب قانون حکومت اهل اديان تعاون و تعاضد به يکديگر نبايد داشته باشند و لذا محفل ناچار شد در مساعدتشان به طرق و عناوينی منطبق با قانون کرده تمسک نمايد و چون حکومت عشق آباد تمامت رجال و برخي از نسوان اين طائفه را نيز محبوس نمود اداره مجالس و نيز مشرق الاذکار بدست نسوان آزاد مانده افتاد چه نظر به اينکه اعضاء محفل مي،دانست عنقريب همه تبعيد ميشوند با مراجعه نسوان به محفل اداره مشرق الاذکار به عهده شان واگذار گرديد و به اين جهت بود که محفل روحاني بادکوبه مردي از احباب را به اين منظور روانه عشق آباد نمود و دو نفري ديگر را هم به نظر گرفتند و محافل روحاني مخصوصاً در عشق آباد سرمالی و مضيقه شديده يافت چه از طرفي اعانات احبا به محفل قطع گرديد و از طرفي ديگر ماليات سنگين حکومت از افراد و ماليات باهظهٴٴ از جامعه ملت محض عدم تصرف در مشرق الاذکار و ديگر مصاريف روزافزون محفل خصوصاً ازدياد ارسال اعانات و بسته هاي امانات خوراکي محبوسين غيرقابل تحمل گرديد و بالاخره خبر رسيد که عده چهل نفر مسلح از طرف حکومت مشرق الاذکار را احاطه کرده الواح و آثار را که مهاجرين و محبوسين در آنجا جمع و امانت گذاشته بودند ضبط کردند و در مابين محبوسين بادکوبه بيش از همه نسبت به آقا جواد باغبان زاده منشي محفل روحاني سختي مجري ميداشتند و آقا جواد تحصيل مهندسي در بادکوبه کرده و در دائره نفت تدريس هم مينمود و مدت يکسال بود که از کار خارج شده اشتغالي نداشت و چون احباي بادکوبه را گرفته در محبسهاي مختلفه حبس کردند باغبان،زاده را پس از چند روز به محبس بائيل با آقاي عباس محمدزاده هم حبس ساختند و پس از ده روز باغبانزاده را به اداره سياسي بردند و بعد از آن احدي حتي خانواده اش از او خبر نيافت و در آن ايام که در محبس بائيل بود شبي وي را به اداره سياسي بردند و خواستار شدند که کتابي برايشان بنويسد تا في الحال مستخلص باشد و او بگمان اينکه مقصودشان کتابي در معلومات تخصصي او است پذيرفت و همينکه ورقه سؤاليه دادند معلوم شد که مقصودشان کتابي برعليه بهائيت ميباشد لذا رد کرد و بر او سخت گرفتند و عائله اش عريضه هاي عديده به ادارات مرکزي مسکو و بادکوبه دادند و جوابي درست نيافتند حتي به محل حبس دسترسي پيدا نکردند ديگر از اعمال شگفت آميز آنکه اعضاء حکومت به ضرب و شکنجه و آزار مي،خواستند از بهائيان نوشته و امضاء جاسوسي بگيرند از آن جمله محسن ناصح زاده از بهائيان بادکوبه را پس از چند روز حبس به اداره سياسي کشيده تضييق و تکليف کردند که اقرار کند, جاسوسي فاشيست ها بوده و امضاء کند که سعي بهائيان در محال خدمت اداريشان ضربه رساندن به حکومت است و آنکه معلمين بهائي در مدارس سعي دارند اخلاق اطفال را برگردانده از حکومت متنفر سازند و چون آقا محسن تجافی نمود وي،را به قصد هلاک زدند آنگاه هيکل مصدومش را مريضخانه بردند و پس از مدتي که حالش روي به بهبودي کرد, اول ملاقات با عائله اش دادند و به ايران آوردند و زوجهٴ باغبان‌زاده روحيه خانم که از تبعهٴٴ حکومت روس بود و شغل معلمي داشت چون دو ماه پس از داستان مذکور باغبانزاده شروع به تبعيد ايرانيان شد, تذکره را عوض کرد ولذا ويرا از شغل منفصل کردند و آن عائله چهارنفري چندين ماه بيکار و بي سرپرست با

\-\-- صفحه ١١۸ \-\--

فروش اشياء خانه معاش کردند و محفل روحاني بادکوبه خواست کمک کند. ولي نه ساره خانم مادر باغبانزاده و نه روحيه خانم زوجه اش نپذيرفتند و به فروش مابقي اشياء خانه معاش گذراندند و همين ساره خانم يکي از نسوان مذکورهٴ است که محفل روحاني بادکوبه براي رتق و فتق امور نامزد نمود و پدرش استاد مختارخان مامور حفظ اثاثيه مشرق الاذکار عشق آباد از جانب محفل روحاني بادکوبه شد.

ششمين محفل ملي بهائيان ايران و اوضاع امر در اين کشور

در اين سال ١٣۵۸ ه ق ١٣١۸ ه. ش. مطابق با ١۹٣۹ ميلادی که سال ۹۶ بهائي بود, نيز مانند سال گذشته محفل ملّي به علت عدم اقتضاي اوضاع کشوري رأي به اجتماع نمايندگان ٢۵ گانه نداد و دستور صادر نمود تا توسط مسافر و غيره اوراق رأي خويش را فرستادند و در نتيجه اکثريت آراء همان اعضاء سال گذشته با انتخاب: ١-آقا سيدمحسن اساسي برجاي متصاعد الي الله ميرزا محمودخان بديعي معين شدند و محفل ملي به رياست٢- فاضل مازندراني و نيابت رياست ٣- دکتر يونس خان افروخته و منشي بودن ۴- ميرزا علي اکبرخان فروتن و صندوقداري ۵- آقاشعاع الله خان علائي مانند سنوات سابقه به جلسات رسميه ادامه داد و در وسط سال به علت صعود امين امين ابلاغيه محفل به تمام اقسام راجع به انتخاب قائم در مقامش صادر گشت و اوراق آراء نمايندگان رسيد که حسب اکثريت آراء ۶- نورالدين خان فتح اعظم معين گرديد.

( به شماره پيام بهائی ٣٢۵ مراجعه شود. ايستاده از راست به چپ ١- عبدالميثاق ميثاقی ٢- نورالدين فتح اعظم ٣- مُحسن اساسی ۴- احمد يزدانی نشسته از راست : ۵- ولی الله ورقاء ۶- علی اکبر فروتن ۷- فاضل مازندرانی ۸- دکتر يونس افروخته ۹- شعاع الله اعلائی)** --( **۹۶ بديع مطابق 1939 ميلادی.)

و محفل از آغاز انعقاد به موجب تاکيدات مبارکه اهتمام در تبليغ امرالله نمود و ميرزاعلي،محمد خان نبيلي براي اين منظور بعنوان خدمت در بانک و تصدي تجارت به کابل رفت و بعد چندي بازآمده به مساعدت ماديه و معنويه محفل و برخي از مومنين با عائله از طريق هندوستان به کابل برگشت و ديگر مبلغين در داخله مملکت سعي و جديت نمودند و محفل در ابتياع اماکن متبرکه نيز خدمت بزرگي به عمل آورد چنانکه سراي بوشهر محل اقامت و تجارت حضرت نقطه و نيز چهاربرج رضائيه محل اقامت حضرت و مدفن حضرت قدوس در بابل و خانه محمودخان کلانتر محبس قرةالعين و غيرها خريداري شد و در اين سال در مابين اصطکاک امور اهل بهاء با مقررات دولتي دو موضوع حائز مقام اهميت بود و محفل ملّي تا حدي که مقدور داشت, اهتمام بنمود نخست جلب متزوجين بهائي به دادسرا و حکم به حبس الي شش ماه که در تمامت مملکت موجب هيجاني در اين فئه گرديد و جوانان از ذکور و اناث را در محاکم حاضر و غالباً به طريق خارج از حدود ادب و احترام بازپرسي مي،کردند و بنام تخلف از قانون ازدواج در محضر يا عدم اطلاع به دائره ثبت حکم توقيف و حبس و محروميت از حقوق خدمات دولتي صادر نمودند و بسا در ابتداي احوال زنان را در توقف،گاه نگه داشتند ولي مخصوصاً در طهران به اقدامات محفل جمعي از بهائيان براي ضمانت مالي مهيا شده در محکمه ضمانت کردند و چون به تشديد در عمل ضمانت نقدي خواستند جمعي را محفل طلبيده نقودي مجتمع ساختند که عنداللزوم در محکمه به امانت و ضمانت بسپارند و نيز عدهٴٴٴ براي مساعدت به متزاوجين منتخب شده روزان و شبان در اصلاح امور کوشيدند و آنچه شفاهاً و کتباً از اولياء دولت درخواست شد که واقعه را به هر نوع صلاح بدانند يا به تاسيس محضر مخصوصي يا محضري بدون عنوان ديني و غيرهما حل مشکل نمايند تاثيري نکرد و درصورت ظاهر وکلا و مدعي،العموم تاکيد داشتند که بايستي در يکي از محاضر ازدواج صورت و ثبت گيرد و براي آنکه هر محضري متعلق به ديني از اديان چهارگانه بود و حتي در يکي از مواد قانون مصرح گشت که جز پيروان ديانت مربوطه را نپذيرند غيرممکن بود که ازدواج بهائي در آن دفاتر ثبت شود و در تمامت سال افکار محافل غالباً در حل و عقد اين امور و خصوصاً تقويت مالي و

\-\-- صفحه ١١۹ \-\--

روحي نسبت به محکومين صرف شد موضوع ديگرموضوع متهمين يزد يعني سلطان نيک آئين رئيس محفل روحاني آن بلد و عدهٴٴٴ ديگر از اعضاء محفل از حاجي محمدطاهر مالميري و غيره که به دسته بندي و صرف مال از جانب متعصبين معاندين يزد و تحريک آيتي و مداخلات معاندين ادارات طهران حسب تحقيقات وکيل مستنطق قاتل و معاون و مناد معين شدند به طهران آورده چندي در محبس نظميه و بالاخره در محبس قصر توقيف گشتند و هرچند وکلائشان تحقيقات و اقدامات و مراسلات کردند ثمري نداد و آنچه از جانب محفل و بعضي نفوس مهمه که مراجعه شد با وزير دادگستري و غيره مذاکره کردند, فائده نداد و برخي از بهائيان مطلع و فعال از جانب محفل براي اقدام در اين خصوص معين شدند و با شتابزدگي تمام همي کوشيدند و در تفقد و مراعات پاس خاطر محبوسين مظلومين از جانب محفل اقدام کامل بعمل آمد.

و هم در اين سال دولت ايران شروع به سرشماري آحاد کشور نمود و نخست در کاشان آنگاه در طهران شروع کردند و محفل تاکيد مکرراً ابلاغ داشت که باوجود تعيين فقط چهار دين در ورقهٴ تعرفه معذلک بهائيان از تصريح به دين و آئين خود تقيه نورزيده و صريح بهائي قيد کنند و چنين کردند.

و در اين سال چنانچه ذکر شد حاجي غلامرضا امين امين حقوق الله و عضو محفل ملي درگذشت و در جاي او به تعيين و تصويب مبارک حضرت ولي امرالله ميرزا ولي الله خان ورقا امين حقوق معين گشت و نيز ميرزا اسحق خان حقيقي عضو اسبق محفل که از جانب محفل ملي اداره حديقه باغ خريداري شده نامزد براي مشرق الاذکار به او واگذار بود به جهان ديگر صعود نمود و نيز رحمت الله خان علائي سابق الذکر به جهان پنهان پرواز کرد و تشييع آن جنازه ها که مشهور بودند مدفن در گلستان جاويد به کثرت جمعيت و نهايت اعزاز برقرار گرديد.

ارض اقدس

در اين سال به علت حصول امان در فلسطين حضرت ولي امرالله از اروپا عودت فرمودند و در مقرّ حيفا قرار گرفتند و تلگراف به عراق فرمودند که زائرين را اجازت است با تحصيل اذن به عزم زيارت اعتاب مقدسه گرايند.

امريکا

در اين سال مسس ماثاروت مبلغه شهيره امريکائيه سابق الذکر از اين جهان درگذشت و طبق تلگراف مبارک مورخ ١۹٣۹ "الورقه الزکيه المبلغه الشهيره آية الانقطاع مشعل الحبّ و الوداد مثال الشجاعة و الوفاء قرة عيون اهل البهاء (مارثاروت) قد صعدت الي اعلي رفارف الخلد و استقبلها اهل ملاء الاعلي بنداء مرحی بک يا فخر المبلّغين و المبلغات احسنت احسنت يا من انفقت بکليتک انجذاباً الي ملکوت ربّ الايات البينات طوبي النسا طوبي لک من هذا المقام المشعشع المتعالي الباذخ المنيع بلّغوا عموم الاحباء لزوميتّة انعقاد اجتماعات خصوصية في عموم الولايات مدة اسبوعين کاملين اعزازاً لمقامها الکريم شوقي ربّاني." مجالس تذکر گرفته شد

عراق

در اين سال نهمين انجمن شور عمومي عراق در شب سوم عيد رضوان در حظيرةالقدس بغداد منعقد گرديد که چهارده تن وکلاء حضور يافتند و سه تن ديگر آراء خود را کتباً فرستادند و نه نفر بدين صورت براي محفل آن کشور انتخاب شدند ميرزا منير وکيل رئيس داود طريق نائب رئيس

\-\-- صفحه ١٢۰ \-\--

اديب رضي منشي, سلمان ولومي امين صندوق, جليل مشيرين, سليم جوري, کامل عباس, ابراهيم شميع, حاج عبدالرزاق قصابچي.

هندوستان

يازدهمين انجمن شور نمايندگان بهائيان هند و برما به ماه آپريل در کلکته منعقد شد و اعضاء محفل ملي بدين ترتيب معين شدند ن.ر وکيل رئيس محترمه شيرين خانم فوزدار نائب رئيس آقا عباسعلي ب،ُط منشي, حبيب الله سجي معاون منشي, اسفنديار بختياري صندوقدار, پروفسور بريتم سنگط, حشمت الله قريشي, سيد محفوظ الحق علمي, محترمه مس لها لها

مصر

و نيز در اين سال در اسمعيليه مصر محمد افندي سليمان از بهائيان را حيات دنيوي خاتمه يافت و اهالي بلد مانع از دفنش در قبرستان مسلمانان شدند و به ضديت اهل بهاء برخاستند و پليس جنازه را به مرکز خود برده علي الصباح در محلي بعيد از صحراء اطراف شهر دفن کردند و مفتي قُطر مصر فتوي به اين مضمون صادر نمود که دفن اموات بهائي در قبرستان مسلمين جائز نيست و لاجرم وزارت بهداري از محفل مرکزي بهائيان مصر کتباً اين موضوعات را پرسيده, جواب گرفت که شماره اين طائفه در خاک مصر چقدر مي،باشد و آيا بجز قاهره و اسکندريه و پورتسعيد و اسمعيليه که محافل روحاني در آنها منعقد است در بلاد ديگر هم جماعت بهائي موجودند و اگر اکثر بهائيان در قاهره ساکن اند و قطعه زميني در آنجا براي مدفنشان تخصيص داده شود متوفيات را از ديگر بلاد به آنجا نقل مي،دهند و اگر در مدت ٢۴ ساعت و از طريق برّ انتقال دهند احتياجي به استعمال داروها و اعمال صِحيِّه نخواهد داشت و آيا بهائيان مصاريف قبرستان را خواهند داد و نيز در اين سال به مصر ميرزاابوالقاسم گلستانه وفات يافت و محفل روحاني تلگرافاً از مقامات رسميه درخواست اجازت دفن نمود و بالاخره در قبرستان متعلق به احرار دفن گرديد.

اقصی شدائد بهائيان روسيه

در عشق آباد و بلاد قفقازيه و غيرها از بلاد بهائي نشين ممالک جمهوري شوروي براي بهائيان اشدّ از آنچه در سال سابق رخ داد وقوع يافت و مشرق الاذکار مدينه عشق را بالاخره حکومت تصرف کرده موزه قرار داد و بعضي از پنجره و ديگر فروع عمارت را تغيير کردند و عده از محبوسين بهائي در عشق آباد استخلاص يافته, باقي در حبس ماندند و بهائيان مهاجرين از آنجا به ايران بعلاوه آنچه که در پيش ثبت شد چنين بيان وقايع کردند که در شب ۵ فوريه ١۹٣۸ تمامت اعضاء محفل روحاني عشق آباد و عدهٴٴٴ کثير از بهائيان را دستگير کردند و به منازل بهائيان بعنوان تجسس و تفتيش ريخته آثار و اطلاعات و غيرها ضبط نموده بودند و چند تن از زنان فعال بهائي را هم گرفته به محبس انداختند و نيز از قرار تقرير بهائيان خلاصي يافته از محبس و وارد شده به ايران رفتار مامورين با محبوسين به درجه غيرممکن الوصف شديد و غريب بود و آنان را جاسوس اجانب مامور از مافوق خواندند و اعتراف نامه بهمين مقصود تنظيم کرده آنان را تکليف امضاء ذيل آن همي نمودند و ايشان اظهار حيرت و شگفتي و ترس شديد از اينگونه امور ميکردند و مورد حمله و آزار و شکنجه و فشار گوناگون قرار ميگرفتند زنان بي بضاعت دلسوخته از فراق پدر و برادر و شوهر که بنهايت تعب و مشقت در آفتاب سوزان به در محبس منتظر که با حصول اجازه لقمه ناني به محبوسين برساندند با ته تفنگ و دشنام آنان را دور ميکردند و

\-\-- صفحه ١٢١ \-\--

عدهٴٴٴ محبوسين از رجال که در آن محبس هاي تنگ و بد چون مار و مور بهم مي تنيدند بالغ بر صد نفر بود و جمعي در همان محبس جان دادند که کسي خبر نداشت و نميدانست في المثل جوانش در محبس چه نوع هلاک و جسدش چه شد و زني از وضع کودکان يتيم خود بيطاقت شده خود را به آتش زد بعد از شانزده شبانه روز در مريضخانه جان سپرد و کودکان آن مظلومان تبعيد به ايران و به نقاط متفرقه پراکنده شدند و آن متواريان به ايران از زنان و صغار هر چند از آن عذابها خلاصي يافتند ولي در اين کشور از فراق کسان خود و از فقر و بيکاري و قبول نشدن در خدمات دولتي در سختي بسرميبرند و محفل ها به قدر مقدور براي کمک به آنان کوشيدند و از محبوسين تا اين تاريخ فقط هشت نفر که مستخدم قونسولگري دولت ايران در عشق آباد بودند, آزاد شده برگشتند و ديگران از حبس آزاد نشدند و عده زنان و کودکان بهائي که فعلاً آزادند تخميناً يکصد و پانزده نفرند و بعضي از آنان تبعه روسيه اند و در نهايت عسرت زندگاني ميکنند و معاش،شان از فروش مختصر اثاث البيت و اخذ مال الاجاره مي،گذرد و در خصوص مشرق الاذکار چنين بيان کرده اند که تا سال ١۹٣٣ از روزي که مشرق الاذکار جزء مستملکات دولت شد هر پنج سال قرارداد آن تجديد ميگشت به اين معني که مدت پنج سال هر دفعه می بايد اجاره به جمعيت بهائي داده و بموجب اوراق عليحده که از طرف شهرداري تنظيم ميگرديد تعميرات معينّه که ذکر شده بود, بايستي در فاصله اين مدت انجام داده شود و همواره محفل روحاني بموجب آن رفتار نموده و تعميرات لازمه که معين شده انجام داده و همواره محض آنکه بهانه و ايرادي بدست آنها نيايد در تعمير و تزيين بنا کوشيده و همچنين ماليات و همه را مرتباً همه ساله در مُوعِد خود مي،پرداخت در سال ١۹٣٣ با آنکه مدت قرارداد منقضي نشده بود, تعميراتي که داراي اهميت نبوده و لزوميت فوري نداشت و موجب مخارج زيادي قريب بيست هزار منات مي،شد, تحمل نمود و حکومت قرارداد او را لغو کرد و محفل ناچار قرارداد را تجديد نموده تعميرات را به انجام رساند. يکسال نگذشت باز ايرادجوئي شروع گرديد و معلوم بود که مقصود دست کشيدن بهائيان از مشرق الاذکار و منظور تصرف آن است و ناچار به محضر مبارک حضرت ولي امرالله عرض شد و پس از اندکي که توسط وزارت خارجه دولت شاهنشاهي و سفارت ايران در مسکو ژنرال کونسولگري شاهنشاهي در عشق آباد استفسار نموده بودند که وضعيت مشرق الاذکار چگونه و در يد کيست و اعضاي محفل روحاني عشق آباد چنين استنباط نموده بودند که بهائيان امريک توسط دولت شاهنشاهي ايران اقداماتي نموده اند و اين اقدام راجع به حفظ مشرق الاذکار مفيد واقع شده و بهانه جوئي و ايرادهاي آنها بعداً تخفيف يافت. تا آنکه در سال ١۹٣۶ مجدداً اشکالاتي از طرف حکومت به معرض ظهور رسيد و يک تعميرات هنگفت و سنگيني را که لازم نبود, تحميل نمودند و محفل روحاني ناچار احباي قفقاز و ترکستان و غيرهم را تشويق کرد و تعميرات تحميل شده را انجام داد پس دولتيان بازيي ديگر ساز کردند و آن اينکه در محوطه مشرق الاذکار در چهار طرف آن از سابق مدرسه دخترانه و پسرانه کتابخانه و دارالانشاء و محفل روحاني و سالون حظيرةالقدس تاسيس نموده بودند و مدتها بود که مدارس و عمارت کتابخانه را اداره فرهنگ آنجا به اختيار خود درآورده بود به بهانه اينکه کودکان جاي گردش ندارند درصدد برآمدند که قسمت عمده باغ مشرق الاذکار را صرف نمايند و دور بناي آن را محجري بکشند و فقط خود بناي مشرق الاذکار و سالون را در تصرف بهائيان گذارند و در باغ که هميشه از طرف خيابان مهم مرکزي و شاهراه شهر به روي همه باز بود بر بهائيان مسدود سازند و ورود را از خيابان ديگر که نسبتاً پس کوچه است قرار دهند ولي محفل روحاني با احتمالات و ملاقاتهاي لازمه وضعيت جالب اجتماعات و لجنات و ضيافتهای در حياط مشرق الاذکار و توجه عابرين و واردين آنجا را محفوظ نگهداشته ونظريات مذکوره را عقيم نمود که بالاخره دولت در سال ١۹٣۶ مشرق الاذکار را بعد از آن همه بهانه گيري و فتنه انگيزي بدون تعيين موعد به بهائيان واگذاشت و شرط کرد که ماليات و بيمه را پرداخته بموجب دستور شهرداري تعميرات لازمه را انجام دهند

> \-\-- صفحه ١٢٢ \-\--

و بعد از تقريب هشت سال کشمکش با حکومت بدانگونه مشرق الاذکار محفوظ ماند والا مالياتي که دولت بابت مشرق الاذکار ميگرفت در حدود ۶۵۰۰۰ منات و بيمه آن ۵۰۰ که جمعاً ۷۰۰۰۰ منات مي،شد و به دو قسط يعني در ماه مارچ و ماه آپريل مي،پرداختند و بابت سال ١۹٣۸ باوجود زنداني بودند اعضاء محفل روحاني و جمعي کثير معذلک همان عده قليل که باقي بودند بهر نحو بود پرداختند و اگر در پرداخت ماليات تاخيري روي مي،داد ربحي بر آن اضافه مي،کردند که ممکن بود بعد از چندي از وصول مبلغ ماليات بگذرد و علاوه بر مبلغ ماليات و بيمه دوهزار منات مخارج ديگر از قبيل چراغ برق و مخارج باغبان و غيره داشت و بالجمله محفل روحاني در عشق آباد تعطيل شد و بالاخره عدهٴٴٴ باقيمانده از آنان شايد پنجاه زن و دو سه نفر پيرمرد باشند و قانون مملکت اين بود هر جمعيت ديني که عدهٴٴٴ آنان از مرد و زن از سن ١۸ به بالا بالغ بر پنجاه نفر باشد مي،تواند به مقامات مربوطه عريضه داده, تقاضا نمايد که اجازه رسميت يعني داشتن معبد و تشکيلات را به آنها بدهند و اما در قفقازيه در تمام آن کشور بموجب تضييق و تعقيب حکومت محافل روحاني و دوائر و تاسيسات امريه برچيده گشت و حظيرةالقدس ها ضبط و به تصرف دولت درآمد و فقط در بادکوبه از قرار مذکور محفل روحاني موجود و حظيرةالقدس بدست بهائيان است و محفل در سال سه مرتبه تجديد انتخاب يافت چه اعضاء اوليه گرفتار و تبعيد به سيبر شدند و بهائيان نه نفر ديگر انتخاب کردند و پس از چندي آنها نيز توقيف و تبعيد گشتند و حاليه محفل روحاني سومي به اداره امور مشغول و غالب اعضاء از نسوان اند و عده بهائيان که در اين تاريخ در بادکوبه مقيم مي،باشند بي نهايت در سختي و ضيق معاش‏اند و به تعاون و تعاضد در حکم يک عائله زندگاني مي،نمايند و صورت يکي از ابلاغيه هاي مبارکه درخصوص اين امور چنين است: "طهران جناب آقاعباس محمدزاده اسکوئي از مهاجرين بادکوبه عليه بهاءالله الابهيٰ ملاحظهٴٴ نمايند عريضه تقديمي آن بنده آستان مقدس الهي به لحاظ انور حضرت ولي امرالله ارواحنا فداه فائز و شرح احوال خود و ياران بادکوبه و سائر جهات روسيه عموماً که مبتلا به انواع فشار و اذيت هستند در ساحت اقدس معلوم گرديد لحاظ لطف و مودّت حضرتشان دائماً متوجه و شامل مظلومان و ستمديدگان آن کشور و مهاجرين به ايران بوده و هست و آنچه لازمه رعايت و معاونت بوده تفضلاً مجري, فرموده اند, بنويس مأيوس نکردند اوضاع حاضره به اين حال نماند و گشايش و رفاهيت حاصل گردد حال وقت ثبات و استقامت است دست ظالمان کوتاه گردد و آفتاب عزت امرالله و سعادت بهائيان در آن اقطار طالع و لائح شود در هر حال مطمئن باشند در کل احيان طلب موفقيت مي،فرمايند تا ان شاءالله به کمال روح و ريحان به خدمات امريه مفتخر و مؤيد شوند حسب الامر مبارک مرقوم گرديد نورالدين زين ٢ شهرالمسائل ١۴ دسمبر ۹۵ ملاحظهٴٴ گرديد بنده آستانش شوقي. " و ابلاغيه ديگر " مشهد اماءالرحمن مهاجرين عشق آباد و مرو (اسامي ۷۸ نفر) عليهن بهاءالله الابهيٰ ملاحظهٴٴ نمايند عريضه تقديمي آن اماءالرحمن و ورقات سدره ايقان مورخه ششم بهمن ماه ١٣١۸ به ساحت اقدس حضرت ولي امرالله ارواحنا فداه واصل و مشروعات معروضه در محضر انور معلوم و بسيار سبب تاثر خاطر وجود حضرتشان شد, فرمودند بنويس از اين وقايع مؤلمه و بلاياي وارده اين عبد در بحر احزان مستغرق با ستمديدگان و آوارگان و مظلومان آن ديار در اين غموم و هموم و آلام مستوليه سهيم و شريکم و به کمال تضرع و ابتهال و استخلاس آن عزيزان و فتح باب رفاه و آسايش را بر وجه آن غمزدگان آمل و متمني مولاي مقتدر بيهمتا از اوج اعليٰ و ابهيٰ به بليات متتابعه متنوعه که آن جمع را در اين سنين اخيره احاطه نموده, واقف و آگاه يد غيبيش در کار است و امدادات و تائيداتش مستمر و متواصل آثار فتح و ظفر و نصرت امر مبينش عنقريب ظاهر و باهر گردد و ظالمان به جزاي اعمال گرفتار گردند و به ظاهر ظاهر به عذاب اليم و به خسران ابدي معذب و مبتلا شوند و عبرةً للناظرين گردند حال بايد صابر باشند و به حبل تسليم و رضا تمسّک الي ان يحقق الله وعده

\-\-- صفحه ١٢٣ \-\--

و يرفع شأن احبّائه و بذل و يعمّدَ اعداده و يرفع اعلام نصره و سطوته و اقتداره في دياره به يقين مبين بدانند در طلب نصرت و تائيد در ليل و نهار تقصير نمي،شود اميد وطيد آن است آثارش کاملاً سريعاً ظاهر گردد حسب الامر مبارک مرقوم گرديد ١۴ شهرالجلال ۹۷ مطابق ٢۷ آپريل ١۹۴۰. نورالدين زين ملاحظهٴٴ گرديد. بنده آستانش شوقي

هفتمين محفل ملي بهائيان ايران

در اين سال ١٣۵۹ ه ق ١٣١۹ ه ش ١۹۴۰ ميلادی که سال ۹۷ بهائي بود به علت احتمال توجه و تعرض که ميرفت مانند سنين قبل اجتماع نمايندگان موافق مصلحت نبود و به همه اقسام نوشته شد که نمايندگان رأي کتبي خود را دربارهٴ اعضاء محفل ملّي جديد بفرستند و نمايندگان شانزده قسمت طهران که روز نوروز در خانه امين امين متصاعد با حضور اعضاء محفل آراء در صندوق جمع شده و شب در خانه ميرزامحمدکاظم پور متصاعد با حضور مستخرجين منتخب استخراج گرديد و همان اعضاء ده گانه محفلين به علاوه نعمت علائي, ذکرالله خادم, منير درخشان, احمد صميمي, امين الله خمسي و منشادي بودند و چون آراء کتبي نمايندگان از اقسام رسيده استخراج گشت همان نه نفر اعضاء سابق به اکثريت آراء بيرون آمد.

شدائد و تضييقات بهائيان ايران

در اول اين سنه تمامت محبوسين بهائي يزدي به نوع مذکور در محبس بسربرده مايحتاج برايشان از جانب محفل و احبا فرستاده ميشد و برخي از ايشان بيمار شدند و برخي دچار ضعف و تحوّل شديد گشتند و حسين شيدا به مرض حصبه درگذشت و بهائيان جسدش را به کمال اعزاز به گلستان جاويد برده دفن نمودند و هرچه توسل به اينجا و آنجا گرديد که در محاکمه آن مظلومين محبوسين تسريع کنند سودي نداد و از محضر مبارک حضرت ولي امرالله صورت تلگراف واصله چنين بود: " قلوب از خاتمه شرافتمندانه شيدا بي نهايت متألم منسوبين را به ادعيه مخصوصه اطمينان دهيد." و در ابلاغيه است: " از اين واقعه مؤلمه اين عبد بي،نهايت محزون و مغموم هرچند آن رجل رشيد و فدائي امر ربّ مجيد در اواخر ايام مبتلا و در زندان به ملکوت ابهيٰ متعارج وجسد مبارکش به ظاهر به کمال ذلّت از محبس اخراج گشت ولي حال در ملأ اعلي بر کرسي عزت ابديه جالس و با مقربين و مقدسين مجالس و مؤانس و در غرفات جنان ساکن و به هر خيري فائز و متنعم ستمديدگان را از قبل اين عبد تسلي دهند و منتسبين آن متصاعد الي الله را مخصوصاً اطمينان دهند و به صبر و شکيبائي دلالت نمايند تا آنچه از قلم عزّ نزول يافته, متدرجاً درآن ارض تحقق پذيرد و اين ابتلا و رنج ومحنت به عزّت وآسايش و رخاء مبدل گردد. انتهی."

و راجع به مزدوجين بهائي که در غير محاکم رسمي صورت مي،گرفت کشمکش،ها و مجازات،ها در محکمه جاري بود, آنان را براي استنطاق جلب و محاکمه کرده تا شش ماه حبس مي،نمودند و حبس کمتر از دو ماه را اگر مي،توانستند مي،خريدند اما محکومين به حبس غالباً ناچار به حبس مي،رفتند و عائله‏هاي محبوسين را هر قدر محافل روحاني مي،توانستند اعانه مي،دادند و از حضرت ولي امرالله در ابلاغيه مبارکه چنين صادر, " راجع به محکوميت و حبس سه ماهه جناب آقا يدالله مرادي به جرم ازدواج بهائي فرمودند بنويس از قبل اين عبد تقدير شهامت و شجاعت و تمسک آن جوان نوراني را بنمايند و صبر و تحمل در اين قضايا از فرائض حتميه اهل بهاء در اين ايام پرانقلاب است آنچه واقع گردد مقدمه اعلان امرالله و استقلال شريعةالله و آزادی حزب،الله و سعادت و عزّت موعودهٴٴٴ احباءالله در آن ديار است کمک و همراهي محفل به ايشان شايان تمجيد و تقدير و جالب تاييدات ربّ مجيد است حسب الامر مبارک مرقوم گرديد ۹ شهرالرحمه ۹۹ - ٢ جولاي ١۹۴٢ نورالدين زين ملاحظهٴٴ گرديد. بنده آستانش شوقي."

\-\-- صفحه ١٢۴\-\--

و در سنگسر از جهت آنکه در دو روز اول و دوم محرم تعطيل کردند سرگرد خسروي بخشدار نظامي آنان را احضار و تهديد نمود و رجّاله محل را بر آنان شورانيد بعضی را به ضرب و کتک رساند و چون اطاعت نديد به مرکز مربوطه خود از تظاهراتشان شکايت نمود و ٢۴ تن را صورت داد و پنج نفر را محرک شمرد و جواب طبق دستور شاهي رسيد که از گذشته درگذرند و اگر بعداً هم اصراری شد تبعيد نمايند ولي عيد نوروز و رضوان و هفتادم نوروز رسيد و تعطيل کردند و لذا احضار شدند و دستور شاه ارائه گشت و صورت التزامي به آنها داده شد که امضاء کنند و از آن به بعد تعطيل نکنند و چند بار تاکيد و اصرار بعمل آمد و معذلک امضاء نکردند لذا يک نفر حبس سخت شد و بالجمله نه نفر را بعد از حبس به سمنان تبعيد کردند و از آنجا بواسطه امنيه سه تن را به قوچان و سه تن به فردوس و سه ديگر به بيرجند تبعيد کردند و عدهٴٴٴ ديگر را هم پی،کردند و بهائيان سنگسري طهران براي رفع سختي عائله تبعيدشدگان وجوهي فراهم کرده, برايشان فرستادند و در هنگام تبعيد سخت آن تبعيدشدگان جواني روحاني و ضعيف بهائي سنگسري تغيير حال پيدا کرده, درگذشت.

هشتمين محفل ملي بهائيان ايران

و هشتمين محفل ملي بهائيان ايران در سال ١٣۶۰ ه ق ١٣٢۰ ه ش ١۹۴١ م که سال ۹۸ بهائي بود, منعقد گرديد و ايام پرانقلاب و سختي را دربرداشت.

احوال و اوضاع بهائيان روسيه

اسامي بهائيان عشق،آباد را که تا اين سال ١٣۶۰ تبعيد و حبس بودند چنين صورت دادند مشهدي علي, اکبرغلامي, آقا محمد صلح‏پرور, آقا عبدالوهاب حسين اف, آقا مهدي عارف زاده, آقا اسمعيل, آقا حسين نيلي, آقا محمد علي شهيدي, آقا عليخان پناهي, آقا محمدعلي اقدسي, آقا مقصود پسر آقا حسن, استاد نصرالله, آقا عبدالحسين تقي اف, آقا شيخ بهائي, آقا ميرزااسدالله جوراب باف,آقا ميرزا محمدتولياني آقا عبدالحسين خليل‏زاده, آقا جلال داماد استاد,جناب آقا ميرزا جلال رحماني, آقا علي عسکر ملک محمداف, آقا مهدي ناجي, آقا نورالله سرفرازي, آقا علي اصغر عليمحمداف, آقا علي آقا علي اف, آقا وجيه, آقا ميرزاسبحاني, آقا عباسعلي علي اف, آقا محمد تقي حسين اف, آقا اسدالله اسبقي, آقا ميرزا حسن مدير, آقا حسين احمداف, آقا محمد آقا خليل اف, آقا ميرزا عبدالحسين اختري, آقا بديع الله ولد نصرالله غيور, آقا ذبيح الله ايزدي, آقا عنايت الله باقراف, آقا حيدرقلي ايمان‏اف, آقا عبدالصمد غفاراف, آقا محمود شرقي, آقا مهدي لطف الله زاده, عبدالوهاب جعفراف, عبدالوهاب رعيتي, آقا مشهدي حسين دلاک.

شهادت و اذيت و غارت در مازندران

در اثر آشفتگي و پريشاني نظم امور در شب ٢۶ مهر سال ١٣٢۰ در قريه پنبه چوله واقعه در چهارفرسنگي ساري مازندران بعد از نيمه شب عدهٴٴٴ مسلح قتال به خانه درويش ابراهيم مدّاح اکبري يگانه عائله بهائي قريه مذکوره درآمده تمامت اعضاء عائله را در حجره بيدار کرده همه را به تجاوز رسانده, هدف گلوله کردند که چهار تن به قتل رسيدند و درويش ابراهيم را نيز به محلي مقتول نمودند و چندي بعد از آن عده از بهائيان ساري و ماهفروزک اجساد عائله شهيد و بقيهٴٴ از جسد درويش شهيد

\-\-- صفحه ١٢۵\-\--

را به قريه ماهفروزک آورده دفن نمودند و باز از جمله فتن که در اثر آشفتگي اوضاع براي اين طائفه وقوع يافت واقعه تعرض اعداء به قريه ييلاقي ايول مازندران واقع تقريباً در شانزده فرسخي ساري و داراي جمعيت تقريباً دويست نفر از صغار و کبار بهائي و شهادت آقا ميرزا آقاجان جذباني است که ايمان به اين امر به ارث از مادر داشت و به جهت وفات ابوين از صغر سن تحت سرپرستي خالش خليل الله ثابتيان در محبت به اين امر پرورش گرفت و با بنت خال مذکور وصلت نمود و در قريهٴٴ مسقط الرأس مزبور خود به تبليغ و نشر اين آئين پرداخت و به مساعدت برخي مبلغين که حسب ميل و اقدامش ورود به قريه کردند, جمعي را مطلع ساخت و گروهي عداوت اظهار داشتند و استقامت و تحمل بنمود و برخي از خانواده هاي بهائي را به کمک خود در آن قريه سکني داد و آموزشگاه بهائي تاسيس و احتفال و اجتماع در شبها برقرار کرد و نوبتي معاندين از ملايان حواله صورت استشهادي ترتيب کرده, شکايت به دارالحکومه کياسر بردند و حاکم ميرزاآقاجان را با ميرزاعبدالعلي مظلوم شهميرزادي که در آنجا به تعليم نونهالان مي،پرداخت اظهار نموده و پس از مذاکرات طولاني حکم به تبعيد ميرزاعبدالعلي از قريه داد ولي به موجب مشورت هر دو به ساري رفته نزد مومنين و مقتدرين تظلم بردند و لذا لطفعلي خان کلبادي سردارجليل از مومنين نخست قريه را اجاره کرد و بالاخره بخريد و حسب اقداماتشان ميرزاعبدالعلي مذکور رسماً از جانب مدير معارف مازندران به آموزگاري مدرسه مذکوره معين گشت و بر نيرو محبّين قريه قوت گرفته, معاندين بر بغض و عداوت افزودند ولي مدرسه مرتب گشته و قيام ميرزاآقاجان بر تبليغ مزيد گرديد و ذهاب و اياب بهائيان در آنجا بيشتر شد و بالجمله در تبليغ با نطق و بيان و با اعمال و اخلاق و نيز در خدمات مالي و تقويت احبا ميکوشيد و چون فرزند نداشت خانه و اثاثيه خود را مرکز و مصرف اين امر مي،خواست تا آنکه بالاخره در اين سنه معاندين فرصت و موقع بدست آوردند و در روزي عده ۸ نفر از مسلّحين و سارقين قاتلين حسب تحريک مبغضين به قريه ريختند وي را با چند تن ديگر از بهائيان دستگير کرده بنام ايمان به اين امر ضرب و توهين نموده, مبالغي نقود بگرفتند و اثاث و اشياء او و تمامت احباء را بردند و مدت ۴٢ ساعت همه را به عذاب سخت گرفتند و آخرالامر در عصر روزي ديگر که چهارم آذر بود سينه اش را هدف گلوله ساختند و وي را به شهادت رساندند و جسد مظلوم را احبا به اجتماع در قبرستان عمومي قريه دفن کردند.

شهادت در آذربايجان

و نيز در اين سال ١٣٢۰ ه ش واقعه قتل حاجي شيخ کاظم بناب بدست زن مسلمان و پسر هيجده ساله مسلمانش واقع شد که آن متعصبان نامهربان به ضرب و جرح و فشار انگشتان و خفه کردن با دستمال وي را در خانه به شهادت رساندند و او که به سن کَبَر و معروف به ايمان بهائي بود اخلاف بهائي هم داشت که با سائر بهائيان براي مجازات قاتل بسيار کوشيدند ولي به علت قدرت معاندين و حاميان قاتلين انجام نگرديد و فقط مراسم کفن و دفن و غيرهما طبق احکام اين امر انجام گرفت و صورت تمام و کمال ابلاغيه مبارک که شمه از آن ثبت گرديد, چنين بود: " طهران محفل مقدس روحاني ملي بهائيان ايران شيدالله ارکانه عريضه تقديمي آن امناي رحماني مورخه ١۵ شهرالجمال سنه ۹۹ با ضميمه جات به ساحت اقدس اطهر حضرت ولي امرالله ارواحنا فدا واصل و مشروعات مر قومه به لحاظ مقدس مبارک فائز که راجع به شهادت جناب کاظم ميثاقي بنابي عليه بهاءالله و رضوانه فرمودند: بنويس از اين واقعه جديده و مصيبت وارده تاسف و تحسّر حاصل مبغضين و معاندين به جزاي اعمال سيئه خود رسيده و خواهند رسيد ياران بايد ثابتاً راسخاً صابراً شاکراً متحداً متفقاً اين مشکلات را مقاومت نمايند و اين بلاياي متتابعه را متحمل شوند و اين مراحل باقيه را طي نمايند و از اين اعتاب و اوصاب و ظلم و ستم مايوس و ملول نگردند در کلّ احيان انذار صريح شديد صادر از کلک ميثاق را بياد آورند و به قلبي مطمئن و عزمي راسخ و قدمي ثابت و روحي

\-\-- صفحه ١٢۶ \-\--

پرفتوح منتظر و مترصد ظهور و بروز مصداق اين بيان مبارک باشند قوله الاحلي از سرشک ديدهٴٴ يتيمان ستمديدگان حذر لازم زيرا سيل‏خيز است و از دود و آه مظلومان پرهيز بايد زيرا شررانگيز است. انقلابات حاليه و بلاياي مستوليه و تنافرات شديده که متوجه غافلين و مفسدين و مبغضين از جميع طبقات در آن ديار و اقاليم مجاور گشته و ملوک و مملوک و حاکم و محکوم را از شش جهت احاطه نموده, نتيجه تعديات و تجاوزات اهل ستم و عدوان در آن سامان است. پس از انقضاي يک قرن اثراتش ظاهر و عواقبش نمايان و باهر. قد اقترب للاعداء و الاشقياء حسابهم فسوف تاخذهم زبانية القهر من لدن مقتدر قهار ياران متذکر دارند و به اين بيان تسلي دهند و به تمسک به حبل المتين وصاياء و تعاليم الهيه بيش از پيش دلالت نمايند تا سر موئي از صراط مستقيم منحرف نشوند الي ان يقضي الله امراً کان مفعولاً انّه ولي المظلومين و معين الثابتين الراسخين." ونيز ابلاغيه مبارکه است: " طهران محفل مقدس روحاني ملي بهائيان شيدالله ارکانه عرائض تقديمي آن امناء الهي مورخه ٢۷/۶ و ٢۸/٢ ماه و ٢١/٣ و ٢٣/٣ ماه ١٣٢١ به ساحت اقدس مبارک حضرت ولي امرالله ارواحنا فداه واصل و مطالب معروضه و نامه هاي گرامي اعضاي محترمه موقره منتخبه کاملاً در محضر اطهر انور معلوم و به لحاظ مکرم فائز, فرمودند: " بنويس در اين سنه که مخاطرات عظيمه قلب جامعه بهائي در ارض اقدس و مهد امرالله در ايران گشته و دشمنان قديم و جديد در داخل و خارج مستعد هجوم و توليد انقلاب و ايجاد اختلاف و فسادند ياران الهي علي الخصوص هئيت منتخبه برگزيدگان جامعه و حاميان و حارسان شريعه مقدسه الهيه بايد به کمال جديت و خلوص و انقطاع و اتحاد و اتفاق و عزمي متين و شجاعتي بي مثيل و حکمت و متانتي بي نظير و عديل به آنچه علت استحکام اساس و توسعه دائره و ارتفاع شأن جامعه است ليلاً و نهاراً قيام نمايند صرصر امتحانات متتابعه شديده را مقاومت نمايند و از هبوب عواصف بلايا و رزايا متواليه در داخل و خارج پريشان و اندوهگين و مايوس و متزلزل نگردند به يقين مبين بدانند که در بحبوحهٴ انقلاب و اضطراب و اغتشاش و اعتراض و طغيان دول و امم و قبائل و ملل عظمت امرالله به اسباب غيبيه و وسائلي غيرمنتظره عجيبه بغتتةً جلوه نمايد و قهاريت و غلبه روح نازنينش کاملاً آشکار گردد و وحدت اصليه و متانت اساسي و علّو جامعه پيروانش بر عالميان مکشوف و مبرهن گردد زيرا جمال ابهيٰ حامي عدل است و ناصر حق, حافظ ياران راستان است و هادم بنيان ظلم و عدوان. هرچند اين سنه جديده و سنه آتيه از سنين اخيره قرن اول دور بهائي محسوب ولي وقايع هولناکش از مبادي محسوب نتائجش در قرن ثاني ظهور نمايد و چهره گشايد ياران بايد در نتائج نظر نمايند نه در مبادي. هذا مايليق لهم و لامثالهم في هذااليوم الهيب راجع به فرائض مرسله از طرف محفل مقدس روحاني تبريز جناب حاجي آقا صفائي اشتهاردي و جناب عفيفيان امةالله قدسيه خانم شيوائي, علويه خانم تاج جعفري و امةالله علويه ملکه توسکي و جناب آقامحمد علي معيني و امةالله فاطمه خانم معيني سنگسري و عريضهٴ جناب آقا علي رشيدي سنگسري فرمودند اين مکاتيب واصل و جواب هر يک عليحده مرقوم و ارسال خواهد شد درخصوص قضيه تعرفه رسمي بهائي فرمودند بنويس الغاء تعرفه جائز ولي محافل روحانيه بايد به کمال دقت و جديت اسماء مومنين و مومنات را کاملاَ در سجل محفل ثبت نمايند

\-\-- صفحه ١٢۷\-\--

تهاون و مسالحه جائز نه والا امور جامعه مغشوش گردد و مشکلات عديده رخ نمايد دستور کامل از طرف هيئت محفل ملّي روحاني به مراکز تابعه علي الخصوص مراکز قسمتهاي امريه بايد در اين خصوص صادر گردد تقديمي امةالله قدسيه خانم فدائي صبيه حضرت حاجي ايمان مرحوم به سه طغرا لوح مبارک جمال اقدس ابهيٰ جلّ شائه الاعلي و هفده طغرا الواح مبارکه حضرت عبدالبهاء ارواحنا لرمسه الاطهر فدا فرمودند, بنويس اين الواح مقدسه سالماً به ارض اقدس واصل و بنام تقديم کننده به يادگار در محفظهٴٴ آثار در جوار مقام اعلي محفوظ و ديگر فرمودند در حق متصاعدين الي الله آقا حبيب،الله صميمي و علاءالدين کاظم‏زاده از اعماق قلب علو درجات در مقامات مقدسه عليا استدعا نمايم تا در بحر انوار مستغرق گردند و در جوار رحمت کبري مقر و مأوي جويند و به آنچه آمال مخلصين و مقربين است در ملکوت ابهيٰ فائز شوند. منتسبين آنان را از قبل اين عبد تسلي و اطمينان دهند. حسب الامر مبارک مرقوم گرديد ۹ شهرالکلمات ۹۹ مطابق ٢١ جولاي ١۹۴٢ نورالدين زين

نهمين محفل ملي بهائيان ايران و نيز محفل ملي امريکا

در سال ١٣۶١ ه ق ١٣٢١ ه ش سال نود و نهم بهائي محفل ملي بهائيان ايران انعقاد يافت و در امريکا ٣٣ کانونش بهائيان ايالات امتحده امريکاي شمالي و کانادا به رياست جورج لتيمر و منشي بودن هوراس هالي در ويلمت شيکاغو منعقد گشت.

شهادت در نيريز ايران

در اين سال در نيريز استاد حبيب الله معماري از بهائيان مخلص مشتعل در ايمان شبانه از خانه خود به دستياري زن مخالف متعصبش و بدست جمعي از بستگان آن زن با ضرب و جرح و خفه کردن به شهادت رسيد.

دهمين محفل ملي بهائيان ايران و نيز محفل ملي امريکا

در سال ١٣۶٢ ه ق ١٣٢٢ ه ش ١۹۴٣ م که سال صدم و قرن اول بهائي بود, محفل دهم ملي بهائيان ايران انعقاد يافت و تلگراف بشارت بخش مبارک که به افتخار محفل مقدس روحاني ملي ايالات متحده شمالي امريکا و کانادا صدور يافته بود, ترجمه چنين است :" مقتضي است احبائي را که در جشن يکصدمين سال امر بهائي شرکت مي،نمايند به بشارات ذيل مستبشر سازند: بهائيان در هشتاد و هشت اقليم که پنجاه و شش اقليم آن از دول پادشاهي است, سکونت دارند. کتب بهائي به چهل و يک لغت ترجمه و طبع شده و همچنين مباشرت به ترجمه دوازده زبان ديگر هم گرديده است. اکنون جامعه بهائي از سي و يک نژاد از نژادهاي مختلف تشکيل يافته, پنج محفل روحاني ملي و شصت و يک محفل روحاني محلّي از ده اقليم رأساً تسجيل گرديده و داراي موقوفات بهائي مي،باشند. اوقاف بين المللي بهائي در ارض اقدس نيم مليون ليره و اوقاف ملي بهائيان در ممالک متحده امريکا بالغ بر يک مليون و هفتصد هزار دولار است. مساحت اراضي که براي مشرق الاذکار آتيه بهائيان ابتياع گرديده سه مليون و نيم متر مربع است مصارف اولين مشرق الاذکار بهائي در غرب بالغ بر يک مليون و سيصدهزار دولار مي،باشد و هر يک از ايالات امريکاي شمالي محافل روحاني به ايفاي وظائف خود مشغولند در هزار و سيصد نقطه از ممالک متحده امريکا و کانادا بهائيان سکونت دارند از مراکز بهائي که

\-\-- صفحه ١٢۸\-\--

در هر يک از اقاليم امريکاي لاتين تاسيس گرديده ١۰ مرکز داراي محافل روحاني است امر مبارک در نيم کره غربي اکنون از سواحل آلاسکا تا شهر ماژلان که در اقصي نقطه جنوبي عالم واقع است اشاعه يافته ۶٣ مرکز امري در هندوستان تشکيل گرديده که ٢۷ مرکز آن داراي محافل روحاني است از جمله اماکن تاريخي که در ايران ابتياع گرديده است بيت مبارک حضرت بهاءالله, حجره حضرت باب در بوشهر, مدفن جناب قدوس, قسمتي از قريه چهريق, سه باغ در بدشت و محل سجن جناب طاهره مي،باشد. حظيره القدس هاي ملي بهائي در طهران, دهلي, قاهره, بغداد, ويلمت و سيدني تاسيس يافت. اوقاف بهائي در ارض اقدس و ايالات متحده امريکا از ماليات دولت معاف گرديده در پنج ايالت از ايالات متحده امريکا امر مبارک را به رسميت شناخته و ازدواج بهائي را به رسميت رسمي اعتراف مي،نمايند مقتضي است مطالب فوق را در هر نقطه صلاح دانند, اشاعه دهند. شوقي

و نيز درضمن توقيع مبارک مورخ سنه ١۰۰ است از آن جمله بايد ياران در شرق و غرب عالم بهائي علي الخصوص در آن کشور مقدس که مهدامرالله است در پايان سنه حاليه مجالس جشن و سرور کما ينبغي و يليق به کمال جديت و اتحاد و اتقان و حکمت و متانت و روح و ريحان منعقد نمايند دستوري مخصوص و مفصّل و جامع بايد از طرف آن محفل مقدس خطاب به عموم مراکز امريه در ايران صادر گردد به عموم ياران اطلاع دهند که در اين سنه احتفال عيد مبعث حضرت نقطه اولي در يوم پنجم جمادي الاولي در عموم نقاط و اقاليم موقوف احتفال اعظم در اين سنه اخير قرن اوّل بايد در ليله بيست و سوم ماه مي که به حساب شمسي که ميزان صحيح است و مطابق ليله پنجم جمادي الاولي در سنه ستّين است. منعقد گردد زيرا ميزان احتفال انقضاي صد سال شمسي از تاريخ مبعث حضرت ربّ اعلي است لذا در اين سنه احتفال به حساب قمري موقوف, به عموم ياران اطلاع دهند. اين يوم افخم عظيم که مبدأ تاريخ بديع و فاتحه قرن اول عصر بهائي و آغاز ظهور موعود در جميع کتب و صحف سماوي و ميلاد مرکز ميثاق جمال ابهيٰ, حضرت عبدالبهاء است بايد اقلاً يک هفته امتداد يابد.

\-\-- صفحه ١٢۹\-\--

خاتمه کتاب

ما در اينجا يعني قرن اول بهائي همچنانکه بنا بود رشته سخن را قطع کرده کتاب را پايان مي،دهيم و از موافقت تعذير و فعاليت خطير که منجر به انسجام بخش،هاي ظهورالحق گرديد, سپاسگزاريم اينک تاريخ قرن اول امر بديع را به تفصيل و با اسناد مسلسل به انتها رسانديم و با همان نقشه و خط مشي که از اول مدد گرفتيم, به آخر آورديم و در طريق حق و حقيقت گوئي و از تعصبّ و قدح و مدح احترازجوئي تا پايان ره سپرديم و از اصطکاک با هيچ مانع و حائل امر لزومی نمی انديشيديم و همه آن مراحل صعب و شديد را به آرزوي پاک کردن مرايا اذهان از غبار زنگ جهل و اوهام و نزديک ساختن به ساحت نور وسعت نظر و مقتضيات ايام درنورديديم و اميد است که خوانندگان فهيم و دقيق از مطالعه بخشهاي تاريخ به اين نکته برخورند که حضرت نقطه براي اصلاح جهان و خصوصاً ايران چه نقشه دقيق و عميقي با قوه الهام و تاييد غيبي طرح فرمود و صدها نفوس را براي انجام آن مقصد جلب و جذب کرد وبه علت شدّت شوق و عشق بابيان و سرعت و عجلت در اقدام و غفلت و تراکم مشاکل و عوائق محيط و بالاوليٰ تعذيراتي که آتيه اين امر داشت دچار منع و ردع شديد دولت و ملت ايران گرديدند و شايد برخلاف آنچه مومنين به ظواهر احوال تصور مي،کردند و به عکس نهضت موسوي و محمدي در فلسطين و عربستان از کار نشستند و طَرْفي نبستند و فداي مقصدي اعليٰ و اسنيٰ يعني نقشه اعلاي جهاني حضرت بهاءالله گرديدند و آن حضرت ضامن اجراء مقصد خويش را تفهيم و آگاهي افراد و احزاب متنفذين جامعه بشري قرار داد که آن به نوع مستقيم و غيرمستقيم در جهان مشغول فعاليت مي،باشد و جانشينش حضرت عبدالبهاء در تبيين و ترويج و اعلاء آن مرام به غايت ستوده و مؤثر همي گفت و نوشت وگروه ايمان و عرفان و جست و خيز بهائيان را نيک اداره و تشويق و راهبري نموده آنان را بکار واداشت و جانشينش حضرت شوقي رباني در اين مدت مسطور از قيامش فعاليت بسط و قوّي و اکيدي به عرصه آورد و با حصر فکر و اهتمام تمام و تمرکز دادن نيت و کوشش جامعه روز بروز بر شدت سعي و نفوذ بيفزود و الحال با آنکه چنان شدت و سختي يک قرن براي اين امر و قوت معارضينش از ميان رفت ولي بار تضييق و تبعيد و تحريم و قتل موجود مي،باشد و بلکه نوعي از معارضت،هاي تازه پاي به ميدان گذاشته و خواهند گذاشت و در عين حال ايمان و عشق و فداکاري پيروان به همان حال افروختگي و اشتعال روزهاي اولش باقي مي،باشد, سفينه امر بهائي در وسط امواج درياي ناپيداي تقديرات و مجراي مسير خود به قوت در عبور و مرور است و به جائي رسيد که يا بايد امواج عظيم اجتماعي زمان را دفع کرده با هماهنگي مقتضيات زمان و جذب خاطر دوستان و اخوان جلو رود و يا متوقف و مستغرق گردد ولکن عده اش روزافزون و علاقه و ايمان از حدود متعارف بيرون و ملل و ممالک پي در پي در آن مشمول و مضمون مي شوند و بر قُويٰ و استعدادش مي،افزايد و با همه تزايد قويٰ و توافر اسباب که دليل بر پيشرفت‌هاي آتيه است چون دنياي معاصر دورهٴ تقليد و علي العميا نيست و دوره اقتصادي و علمي و عملي مي،باشد اگر اين آئين به نوع طبيعي خود به خود پيش رود و به فکر اصلاح اقتصاد و ترميم زندگانی بشر کار کند و با اصول خردمندانه و حقيقت جويانه همراه باشد و پيروان نيز در صفای فکر و عمل و سلوک با بني نوع مشهود گردند, غيرممکن اگر بالفرض به همان هدف جهاني خود هم نرسد لااقل جمعيت بسيار و شدّت و قدرت بي،شمار بدست آورد حال علت و جهت ختم تاريخ در آخر قرن اين است که چون از اين پس اوضاع تاريخ اين جمعيت عوض مي،شود و جريان واقعات

\-\-- صفحه ١٣٠\-\--

روزمره ثبت و ضبط مي‌گردد عجالةً ضرورت مبرم با آوردن آن ضمن تاليف و سلسله تاريخ نسبت آثار مومنين بود که نهايت احتياج بود به مقصود رسيده, اختتام داديم و اما سائر شئوون اصلي را سيطره اين امر را سرسلسله ديگر از کتب ثبت و ضبط نموديم که چون انتشار يابد خوانندگان ملاحظهٴٴ خواهند فرمود که به همين اسلوب و روش مؤلف ساده و بي‏تعصب و حقيقت نواز تعاليم و ابتکارات بديعه ضبط و نظم گرديد و اميد است که در درگاه پر عظمت و جلال ديده هستي وحقيقت مقبول و مشکور افتد و همين يگانه چيزي است که مورد آرزو و اميد مي،باشد و گفتار را در همين جا خاتمه داده و امور را تقديم و تفويض به پيشگاه علم و حقيقت مي‌داريم.

پايان جلّد نهم

کتاب ظهور الحق

٭٭٭٭٭٭٭٭٭٭٭٭٭٭٭

٭٭٭٭٭٭٭٭٭٭

٭٭٭٭٭

٭

- حضرت عبدالبها ارواحنالرمسه - الاطهرالفدا در لوحي مورخ ديسمبر ١٩١٩ به افتخار خانم \همسر\ جناب فاضل چنين ميفرمايند: "... شكر كن خدا را كه حضرت فاضل مبلغ کامل است و موفق به خدمت جمال مبارك است. جز نشر نفحات ارزوئي ندارد و به غير از ترتيل ايات بينات مقصدي نخواهد درختي در گلشن امكان غرس نموده كه شاخ رحماني به كاخ ملااعلي رساند ...( امرو خلق جلد ١- صفحه م ١۶)

- لوح حضرت عبدالبهاء به اعزاز ايادي امراللّه جناب رُي ويلهلم ( Roy Wilhelm) مندرج درنشريّه

(Star of the West) نجم باختر مجلّد يازدهم ، 1922- 1921 ميلادی- صفحه ٢۵۷.

\- **استخراج ار لوح مبارک مورخه ۸ شهرالرحمة ١٠٠ بديع مطابق 1 جولاي 1943 ميلادی خطاب به محفل روحانی ملّی ايران فرمودند: بنويس، طبع يک جلد از کتاب تاريخ جناب فاضل و استدلاليه جناب ارجمند که مباشرت به آن نمودند جائز, مابقي بايد توقيف گردد و طبع کتب و رسائل بالمره ممنوع, زيرا مخالف اوامر حکومت است. ( صفحه ۴۷۸ از مجموعه تواقيع مبارک حضرت ولی امرالله خطاب به محفل ملّی ايران) و هم چنين در سخن ناشر چاپ جديد جلد سوم آمده است عبارت (م -- 284- ط ) به اين معنا می باشد م -- مطبعه، 284 = آزردگان ( جناب رحمت الله ازردگان ) و ط = طهران . در مجلهٴ پيام بهائی شماره ٢۴۵ طبع اين کتاب را در حدود سالهای ١٣١۹-١٣٢٠ هجری شمسی مطابق سالهای 1940- 1942 ثبت نموده است.**

\- از جمله خدمات مهمه ايشان تدوين تاريخ عمومي امرالله در ٩ جلد بنام ظهورالحق بود كه فقط جلد سوم ان طبع گرديده است . در ابلاغيه مبارك مورخه ٢٦ فوريه ١٩٣٨كه ضمن وصول بخش چهارم كتاب تاريخ مذكور صادر شده در پايان ان بخط مبارك چنين مرقوم است . قوله عز بيانه : ...ايهالفاضل الجليل الشهم النبيل مجهودات عظيمه و اقدامات باهره ان ركن ركين جامعه در موطن اصلي جمال احديه آني از ياد نرود ملااعلي وسكان فردوس ابهیٰ تمجيد نمايند و تهنيت گويند. ( امرو خلق جلد **١**- صفحه م **٢٣** )

\- **HYPERLINK "https://reference.bahai.org/reference?language=fa&work=TM1&query=%D8%AC%D8%A7%D9%86%D9%81%D8%B4%D8%A7%D9%86&action=highlight&page=1" توقيعات مباركه (١٩٢٢-١٩٢٦: صفحه ۱**

- HYPERLINK "https://reference.bahai.org/reference?language=fa&work=TM1&query=%D8%B3%D8%AA%D8%A7%D8%B1%D9%87%7C%D8%AE%D8%A7%D9%86%D9%85&action=highlight&page=8" توقيعات مباركه (١٩٢٢-١٩٢٦: صفحه ۸

- توقيعات مبارکه ( ١۹٢٢ -- ١۹٢۶ ) -- ص ٢۰

- «** HYPERLINK "http://reference.bahai.org/reference?language=fa&work=TM1&query=احبای%20حقیقی%20جانفشان%20حضرت%20عبدالبهاء%20&action=highlight&page=1" **توقيعات مباركه (١٩٢٢-١٩٢٦: صفحه ۱**- ٢ **»

\- **« ۴۸ فقره از دستخط هاي حضرت ورقه عُليا - صفحه ٢١-٢٢ »**

**7 -** HYPERLINK "http://reference.bahai.org/reference?language=fa&work=TM1&query=توقيعات%20مباركه%20%20١٩٢٢-١٩٢٦&action=highlight&page=1" توقيعات مبارکه ( ١۹٢٢- ١۹٢۶‌- صفحه ۱-٢

\- **تقويم هجري شمسي -** تقويمي كه ما از آن استفاده مي‌كنيم، يكي از دقيقترين و مناسبترين تقويم‌هاي جهان است، اما متاسفانه فقط اندكي از ما آن را به خوبي مي‌شناسيم و تاريخچه به وجود آمدن آن را مي‌دانيم. براي مثال، برخلاف تصور عموم، تقويمي كه امروز از آن استفاده مي‌كنيم، قدمت ١٣۸۶ ساله ندارد،, بلكه در همين دو قرن اخير تدوين شده است.

**تقويم هجري شمسي بُرجي -** اولين بار عبارت « هجري شمسي» در تقويم رسمي سال ۴-١٣٠٣ هجري قمري آمد. اين تقويم را عبدالغفارخان نجم الدوله ( ١٢۵۹ - ١٣٢۶ ق) استخراج كرده بود كه در بالاي صفحات آن براي نخستين بار عبارت سال هجري شمسي ١٢۶۵ به چشم مي آيد. البته عبدالغفارخان نجم الدوله در سالهاي بعد و در تقويم هاي آن روزگار كه به صورت دفترچه اي منتشر مي شد، ستون جديدي براي روزها و دوازده برج حَمَل، ثور، ... و حوت، به طور مرتب درج مي كرد و بدين ترتيب وي براي اولين بار تقويمي را اختراع و ابداع كرد كه امروزه به نام «تقويم هجري شمسي بُرجي» معروف شده است. تا قبل از اين تاريخ، تقويمي كه اساس آن شمسي و مبداء آن هجرت حضرت محمد(ص) از مكّه به مدينه باشد، در ايران رايج نبوده است. ( صياد ١٣۷۵، ص. ١١١ ) مبدا تقويم هجري شمسي بُرجي، اول بهار سال شمسي است كه در آن هجرت حضرت محمد(ص) از مكّه به مدينه اتفاق افتاده است. اين مبداء مطابق روز جمعه ١۹ مارس ۶٢٢ ميلادي(يولياني) است. آغاز يا لحظه تحويل سال، (لحظه عبور مركز خورشيد از نقطة اعتدال بهاري نيمكره شمالي) دقيقاً با محاسبات نجومي تعيين مي‌شود. به اين جهت، اولين روز سال هميشه بر روز اول بهار منطبق است. اين سال از لحاظ استفاده در زندگي روزمره، شامل ٣۶۵ شبانه‌روز در سال كبيسه است. نام ماههاي اين تقويم(برجها)، به ترتيب همنام با دوازده صورت فلكي قديمي منطقه‌البروج است.(جدول 1) تعداد شبانه‌روز هر برج برابر با مدت حركت مركز خورشيد در همان برج كه به علت حركت ظاهري غيريكنواخت مركز خورشيد روي مدارش از ٢۹ تا ٣٢ شبانه‌روز تغيير مي‌كند. در ضمن اين امكان وجود داشت كه تعداد شبانه‌روز‌‌هاي هر يك از بروج از سالي به سال ديگر تغيير كند.

نوروز (اولِ حَمَل) و كبيسه‌هاي تقويم هجري شمسي برجي از طريق محاسبه لحظه تحويل سال و مقايسه آن با لحظه ظهر حقيقي تعيين مي‌شود. سال كبيسه هر چهار و گاهي هر پنج سال يكبار اتفاق مي‌افتد. دوره دوم مجلس شوراي ملي ايران در ماده 3 قانون محاسبات عمومي، مصوب ٢١ صفر ١٣٢۹ مطابق ٢ حوت ١٢۸۹تقويم هجري شمسي بُرجي را به عنوان مقياس رسمي زمان در محاسبات دولتي پذيرفت(صياد ١٣۷٣، ص ٢۹.) - جدول ١.

رديف

نام

معني

1

حَمَل

بره

2

ثور

گاو

3

جوزا

دوپيكر

4

سَرَطان

خرچنگ

5

اسد

شير

6

سنبله

خوشه

7

ميزان

ترازو

8

عَقرب

كژدم

9

قوس

كمان، كماندار

10

جَدي

بزغاله

11

دَلو

آب‌دهنده، -آبكش

12

حوت

دوماهي

> **تقويم هجري شمسي**
>
> تقويم هجري شمسي كه هم اكنون تقويم رسمي كشور است،ازهر لحاظ به جز در نام و تعداد شبانه روزهاي ماهها همانند تقويم هجري شمسي بُرجي است. نام ماههاي تقويم هجري شمسي ريشه اوستايي دارند: «دي» يكي از القاب اهورامزدا و نام ١١ ماه بقيه، اسامي فرشتگان و ياوران اهورامزدا است. (جدول ٢. )

رديف

نام

معني

1

فروردين

نيروي پيش‌برنده

2

ارديبهشت

راستي و پاكي

3

خرداد

كمال و رسايي

4

تير

باران

5

مرداد

جاودانگي و بي مرگي

6

شهريور

كشور برگزيده

7

مهر

عهد و پيمان

8

آبان

آبها

9

آذر

آتش

10

دي

آفريدگار، دادار

11

بهمن

انديشه نيك

12

اسفند

فروتني و بردباري

> ماههاي فروردين تا شهريور ٣١ شبانه روز ، ماههاي مهر تا بهمن ٣۰ شبانه روز و ماه اسفند در سالهاي عادي ٢۹ و در سالهاي كبيسه ٣۰ شبانه روز است. نوروز(اول فروردين) و كبيسه‌هاي تقويم هجري شمسي از طريق قاعده نوروز تحويلي- محاسبه لحظه تحويل سال و مقايسه آن با لحظه ظهر حقيقي را براي نصف النهار رسمي ايران- تعيين مي‌شود. طول جغرافيايي نصف النهار رسمي ايران ۵/۵٢ درجه شرقي است. در اينجا يكي از دو حالت زير ممكن است اتفاق بيفتد:

• الف- اگر لحظه تحويل سال، بين بعد از ظهر سيصد و شصت و پنجمين و قبل از ظهر سيصد و شصت و ششمين روز سال واقع شود، سيصد و شصت و ششمين روز سال را نوروز، و سال تمام شده را عادي به حساب مي‌آورند

• ب- اگر لحظه تحويل سال، در بعد از ظهر سيصد و شصت و ششمين روز سال واقع شود، سيصد و شصت و هفتمين روز سال را نوروز، و سال تمام شده را كبيسه به حساب مي‌آورند. (صياد ١٣۷٣، ص ٣۰ (

> بررسيهاي انجام شده نشان مي‌دهد كه كبيسه‌هاي تقويم هجري شمسي تثبيت شده نيستند و به صورت هر چهار و گاهي هر پنج سال يكبار اتفاق مي‌افتند(براي اطلاع از نظرات مختلف درباره آرايه کبيسه هاي تقويم هجري شمسي رجوع كنيد به قاسملو ص. ۹٣
>
> در دوره پنجم مجلس شوراي ملي ايران بر اساس قانوني(مصوب ١١ فروردين ١٣۰۴ هجري شمسي) ، بروج به ماههاي فارسي تغيير يافتند و از نوروز ١٣۰۴ ، تقويم هجري شمسي به عنوان تقويم رسمي كشور، جايگزين تقويم هجري شمسي بُرجي شد(عبدالهي، ص - ٣٣١

  منابع:

• عبدالهي،رضا. تاريخِ تاريخ در ايران، تهران، ١٣۶۶

• صياد، محمدرضا.«پيدايش و سير تحول تقويم هجري شمسي»، ميراث جاويدان، ويژه تاريخ علم در اسلام و ايران، سال ۴، شماره ٣ و ۴ - ،١٣۷۵، ص ١۰۹ -- ١١۸.

• صياد، محمدرضا. «تقويم هجري شمسي»، نجوم، سال ٣ ، شمارة ١١، مهر ١٣۷٣،ص ٢۹ -- ٣١ .

• قاسملو، فريد.«مقايسه روشها و معادلات مختلف براي اعمال كبيسه‌هاي گاهشماري هجري خورشيدي در منابع مختلف»، مجله تاريخ علم، شماره پنجم، ١٣۸۵، ص ۹٣- ١۴٣ .

\- **( HYPERLINK "http://reference.bahai.org/reference?language=fa&work=TM1&query=المقتبسين&action=highlight&page=114" توقيعات مباركه (١٩٢٢-١٩٢٦- صفحه ۱۱۴- ١۴٠)**

\- **HYPERLINK "https://reference.bahai.org/reference?language=fa&work=TM1&query=%D8%A7%D9%86%D8%B8%D8%A7%D8%B1%7C%D8%AC%D9%85%D9%87%D9%88%D8%B1&action=highlight&page=186" توقيعات مباركه (١٩٢٢-١٩٢٦: صفحه ۱۸۴**- ١۹۴

^-^ HYPERLINK "https://reference.bahai.org/reference?language=fa&work=TM1&query=%D9%8A%D8%A7%D8%B1%D8%A7%D9%86%7C%D8%AF%D8%B1%7C%D8%B4%D8%B1%D9%82%7C%D9%88%7C%D8%BA%D8%B1%D8%A8%7C%D8%B9%D8%A7%D9%84%D9%85&action=highlight&page=133" توقيعات مباركه (١٩٢٢-١٩٢٦: صفحه ۱۳۳

-** **( توقيعات مباركه ١٩٢٢-١٩٢٦: صفحه HYPERLINK "HTTPS://REFERENCE.BAHAI.ORG/REFERENCE?LANGUAGE=FA&WORK=TM1&QUERY=%D8%B1%D9%88%D8%AD%D9%8A%7C%D9%88%7C%D8%B1%D8%A7%D8%AD%D8%AA%D9%8A%7C%D8%A7%D9%87%D9%84&ACTION=HIGHLIGHT&PAGE=238" ۲۳۸-٢۵١)

-** **HYPERLINK "https://reference.bahai.org/reference?language=fa&work=AK3&query=%D8%A7%D9%84%D8%A7%D9%85%D9%88%D8%B1&action=highlight&page=226"** عفو و شفقت در مقابل ظلم و تعدي معاندين از حضرت بهاالله است قوله : اذا عوقبتم فعليكم بولاة الامور و ملاذ الجمهور و ان اهملتم فوضوا الامور الي الرب الغيور هذه سمة المخلصين و صفةالموقنين . \ HYPERLINK "https://reference.bahai.org/reference?language=fa&work=AK3&query=%D8%A7%D9%84%D8%A7%D9%85%D9%88%D8%B1&action=highlight&page=226" امر و خلق - جلد ٣ : صفحه ۲۲۶ **

\- مزابل جمع مزبلة هست , محل و جايی که سرگين حيوانات و اشغال شهر را می ريزند.

\- **HYPERLINK "https://reference.bahai.org/reference?language=fa&work=TM1&query=%D9%85%D8%AD%D8%A7%D9%81%D9%84%7C%D8%B1%D9%88%D8%AD%D8%A7%D9%86%D9%8A%7C%D9%8A%D8%A7%D8%B1%D8%A7%D9%86%7C%D8%B4%D8%B1%D9%82&action=highlight&page=322" توقيعات مباركه (١٩٢٢-١٩٢٦): صفحه ۳۲۲**

\- **HYPERLINK "https://reference.bahai.org/reference?language=fa&work=TM2&query=%D8%AA%D9%81%D9%87%D9%8A%D9%85%7C%D8%AA%D8%B9%D8%B2%D9%8A%D8%B2&action=highlight&page=23" توقيعات مباركه (١٩٢٧-١٩٣٩)‏: صفحه ۲۳**

**In fact Ayntab, which is in fact Antep in modern Turkish or Gaziantep, as the city\'s name is now officially**.

با تشکر از دکتر نجاتی الکن که اين اطلاعات را برايم ارسال فرمودند.

\- منظور از « اين طائفه » اصطلاحيست که جناب فاضل برای اهل بهاء يا بهائيان بکار می برند.

\- **HYPERLINK "https://reference.bahai.org/reference?language=fa&work=TM2&query=%D9%86%D8%A7%D8%B1%D8%A7%D9%84%D9%81%D8%B1%D8%A7%D9%82&action=highlight&page=204"** توقيعات مباركه (١٩٢٧-١٩٣٩)‏: صفحه ۲۰۴**-** ( HYPERLINK "https://reference.bahai.org/reference?language=fa&work=TM2&query=%D9%86%D8%A7%D8%B1%D8%A7%D9%84%D9%81%D8%B1%D8%A7%D9%82&action=highlight&page=204"  گروه غمزدگان احباي الهي و اماالرحمان در مدن و ديار شرقيه روحي لاحزانهم‌الفدا طرا ملاحظه نمايند: " هوالابهي ايهاالملهتبون من نارالفراق قسم به نير افاق كه كبد اين مشتاق چنان در سوز و احتراق است كه شرح نتوانم و از عهده و‌صفش برنيايم زيرا خبر فاجعه عظمي و فادحه كبري عروج عليا ورقه مقدسه زكيه مطهره نورا بقية‌البها و وديعته ثمره ازليه سدره منتهي ويگانه يادگار شجره طوبي روحي لمظلوميتهاالفدا بسمع اين بينوا... )

~-~ HYPERLINK "https://reference.bahai.org/reference?language=fa&work=TM3&query=%D8%B9%D9%84%D9%8A%DA%A9%D9%85&action=highlight&page=140" توقيعات مباركه - ١٩٢٢-١٩٤٨ - صفحه ۱۴۰

- توقيعات مباركه (۱۹۲۲-۱۹۴۸) -- صص. ٢١۷- ٢١۸

-** HYPERLINK "https://reference.bahai.org/reference?language=fa&work=TM3&query=%D9%8A%D8%AF%D8%A7%D9%84%D9%84%D9%87&action=highlight&page=239" **توقيعات مباركه (١٩٢٢-١٩٤٨): صفحه ۲۳۹

^-\ برگرداندند^

- توقيعات مباركه (١٩٢٢-١٩٤٨): صفحه ۲۳۷- ٢٣۹

**-** HYPERLINK "https://reference.bahai.org/reference?language=fa&work=TM3&query=%D8%A7%D8%B4%D8%AA%D9%87%D8%A7%D8%B1%D8%AF%D9%8A&action=highlight&page=242" **توقيعات مباركه (١٩٢٢-١٩٤٨): صفحه ۲۴١** -- ٢۴٣

PAGE

PAGE

PAGE 5

Documents prepared by Adel Shafipour

کتاب ظهور الحقّ

جلّد نهم

(۹)

تآليف

جناب ميرزا اسداللّه فاضل مازندراني

به اهتمام و باز نويسي

***عادل شفيع پور***
